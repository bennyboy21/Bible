{
    "1": {
        "1": {
            "verse": "Що було від початку, що ми чули, що бачили власними очима, що розглядали, і чого руки наші торкалися, про Слово життя,",
            "headers": []
        },
        "2": {
            "verse": "а життя з'явилось, і ми бачили, і свідчимо, і звіщаємо вам життя вічне, що в Отця перебувало й з'явилося нам,",
            "headers": []
        },
        "3": {
            "verse": "що ми бачили й чули про те ми звіщаємо вам, щоб і ви мали спільність із нами. Спільність же наша з Отцем і Сином Його Ісусом Христом.",
            "headers": []
        },
        "4": {
            "verse": "А це пишемо вам, щоб повна була ваша радість!",
            "headers": []
        },
        "5": {
            "verse": "А це звістка, що ми її чули від Нього і звіщаємо вам: Бог є світло, і немає в Нім жадної темряви!",
            "headers": []
        },
        "6": {
            "verse": "Коли ж кажемо, що маємо спільність із Ним, а ходимо в темряві, то неправду говоримо й правди не чинимо!",
            "headers": []
        },
        "7": {
            "verse": "Коли ж ходимо в світлі, як Сам Він у світлі, то маємо спільність один із одним, і кров Ісуса Христа, Його Сина, очищує нас від усякого гріха.",
            "headers": []
        },
        "8": {
            "verse": "Коли ж кажемо, що не маєм гріха, то себе обманюємо, і немає в нас правди!",
            "headers": []
        },
        "9": {
            "verse": "Коли ми свої гріхи визнаємо, то Він вірний та праведний, щоб гріхи нам простити, та очистити нас від неправди всілякої.",
            "headers": []
        },
        "10": {
            "verse": "А як кажемо, що ми не згрішили, то чинимо з Нього неправдомовця, і слова Його нема в нас!",
            "headers": []
        }
    },
    "2": {
        "1": {
            "verse": "Діточки мої, це пишу я до вас, щоб ви не грішили! А коли хто згрішить, то маємо Заступника перед Отцем, Ісуса Христа, Праведного.",
            "headers": []
        },
        "2": {
            "verse": "Він ублагання за наші гріхи, і не тільки за наші, але й за гріхи всього світу.",
            "headers": []
        },
        "3": {
            "verse": "А що ми пізнали Його, пізнаємо це з того, коли заповіді Його додержуємо.",
            "headers": []
        },
        "4": {
            "verse": "Хто говорить: Пізнав я Його, але не додержує Його заповідів, той неправдомовець, і немає в нім правди!",
            "headers": []
        },
        "5": {
            "verse": "А хто додержує Його слово, у тому Божа любов справді вдосконалилась. Із того ми пізнаємо, що в Нім пробуваємо.",
            "headers": []
        },
        "6": {
            "verse": "А хто каже, що в Нім пробуває, той повинен поводитись так, як поводився Він.",
            "headers": []
        },
        "7": {
            "verse": "Улюблені, не пишу я для вас нову заповідь, але заповідь давню, яку мали від початку: заповідь давня, то слово, що чули його від початку.",
            "headers": []
        },
        "8": {
            "verse": "Але нову заповідь я вам пишу, що справді вона в Нім та в вас, що минається темрява, і світло правдиве вже світить.",
            "headers": []
        },
        "9": {
            "verse": "Хто говорить, що він пробуває у світлі, та ненавидить брата свого, той у темряві досі.",
            "headers": []
        },
        "10": {
            "verse": "А хто любить брата свого, той пробуває у світлі, і в ньому спотикання немає.",
            "headers": []
        },
        "11": {
            "verse": "Хто ж ненавидить брата свого, пробуває той у темряві й ходить у темряві, і не знає, куди він іде, бо темрява очі йому осліпила.",
            "headers": []
        },
        "12": {
            "verse": "Пишу я вам, дітоньки, що гріхи вам прощаються ради Ймення Його.",
            "headers": []
        },
        "13": {
            "verse": "Пишу вам, батьки, бо ви пізнали Того, Хто від початку. Пишу вам, юнаки, бо перемогли ви лукавого.",
            "headers": []
        },
        "14": {
            "verse": "Пишу, діти, вам, бо ви пізнали Отця. Я писав вам, батьки, бо ви пізнали Того, Хто від початку. Писав я до вас, юнаки, бо міцні ви, і Слово Боже в вас пробуває, і лукавого перемогли ви.",
            "headers": []
        },
        "15": {
            "verse": "Не любіть світу, ані того, що в світі. Коли любить хто світ, у тім немає любови Отцівської,",
            "headers": []
        },
        "16": {
            "verse": "бо все, що в світі: пожадливість тілесна, і пожадливість очам, і пиха життєва, це не від Отця, а від світу.",
            "headers": []
        },
        "17": {
            "verse": "Минається і світ, і його пожадливість, а хто Божу волю виконує, той повік пробуває!",
            "headers": []
        },
        "18": {
            "verse": "Діти остання година! А що чули були, що антихрист іде, а тепер з'явилось багато антихристів, з цього ми пізнаємо, що остання година настала!",
            "headers": []
        },
        "19": {
            "verse": "Із нас вони вийшли, та до нас не належали. Коли б були належали до нас, то залишилися б з нами; але вийшли, щоб відкрилось, що не всі вони наші.",
            "headers": []
        },
        "20": {
            "verse": "А ви маєте помазання від Святого, і знаєте все.",
            "headers": []
        },
        "21": {
            "verse": "Я не писав вам, немов ви не знаєте правди, але що знаєте її, і що всяка лжа не від правди.",
            "headers": []
        },
        "22": {
            "verse": "Хто неправдомовець, як не той, хто відкидає, що Ісус є Христос? Це антихрист, що відрікається Отця й Сина!",
            "headers": []
        },
        "23": {
            "verse": "Кожен, хто відрікається Сина, не має Отця; хто визнає Сина, той має Отця.",
            "headers": []
        },
        "24": {
            "verse": "Тож, що ви чули з початку, нехай в вас пробуває воно; якщо в вас пробуватиме те, що ви чули з початку, то й ви пробуватимете в Сині й Отці.",
            "headers": []
        },
        "25": {
            "verse": "А оце та обітниця, яку Він Сам обіцяв нам: вічне життя.",
            "headers": []
        },
        "26": {
            "verse": "Це я написав вам про тих, хто обманює вас.",
            "headers": []
        },
        "27": {
            "verse": "А помазання, яке прийняли ви від Нього, воно в вас залишається, і ви не потребуєте, щоб вас хто навчав. А що те помазання само вас навчає про все, воно бо правдиве й нехибне, то як вас навчило воно, у тім пробувайте.",
            "headers": []
        },
        "28": {
            "verse": "А тепер, діточки, залишайтеся в Нім, щоб, як з'явиться Він, то щоб ми мали відвагу та не були засоромлені Ним під час Його приходу.",
            "headers": []
        },
        "29": {
            "verse": "Коли знаєте, що Він праведний, то знайте, що всякий, хто чинить справедливість, народився від Нього.",
            "headers": []
        }
    },
    "3": {
        "1": {
            "verse": "Подивіться, яку любов дав нам Отець, щоб ми були дітьми Божими, і ними ми є. Світ нас не знає тому, що Його не пізнав.",
            "headers": []
        },
        "2": {
            "verse": "Улюблені, ми тепер Божі діти, але ще не виявилось, що ми будемо. Та знаємо, що, коли з'явиться, то будем подібні до Нього, бо будемо бачити Його, як Він є.",
            "headers": []
        },
        "3": {
            "verse": "І кожен, хто має на Нього надію оцю, очищає себе так же само, як чистий і Він.",
            "headers": []
        },
        "4": {
            "verse": "Кожен, хто чинить гріх, чинить і беззаконня. Бо гріх то беззаконня.",
            "headers": []
        },
        "5": {
            "verse": "І ви знаєте, що Він був з'явився, щоб гріхи наші взяти, а гріха в Нім нема.",
            "headers": []
        },
        "6": {
            "verse": "Кожен, хто в Нім пробуває, не грішить; усякий, хто грішить, не бачив Його, і не пізнав Його.",
            "headers": []
        },
        "7": {
            "verse": "Діточки, хай ніхто вас не зводить! Хто чинить правду, той праведний, як праведний Він!",
            "headers": []
        },
        "8": {
            "verse": "Хто чинить гріх, той від диявола, бо диявол грішить від початку. Тому то з'явився Син Божий, щоб знищити справи диявола.",
            "headers": []
        },
        "9": {
            "verse": "Кожен, хто родився від Бога, не чинить гріха, бо в нім пробуває насіння Його. І не може грішити, бо від Бога народжений він.",
            "headers": []
        },
        "10": {
            "verse": "Цим пізнаються діти Божі та діти дияволові: Кожен, хто праведности не чинить, той не від Бога, як і той, хто брата свого не любить!",
            "headers": []
        },
        "11": {
            "verse": "Бо це та звістка, яку від початку ви чули, щоб любили один одного,",
            "headers": []
        },
        "12": {
            "verse": "не так, як той Каїн, що був від лукавого, і брата свого забив. А за що він забив його? Бо лукаві були його вчинки, а брата його праведні.",
            "headers": []
        },
        "13": {
            "verse": "Не дивуйтеся, браття мої, коли світ вас ненавидить!",
            "headers": []
        },
        "14": {
            "verse": "Ми знаємо, що ми перейшли від смерти в життя, бо любимо братів. А хто брата не любить, пробуває той в смерті.",
            "headers": []
        },
        "15": {
            "verse": "Кожен, хто ненавидить брата свого, той душогуб. А ви знаєте, що жаден душогуб не має вічного життя, що в нім перебувало б.",
            "headers": []
        },
        "16": {
            "verse": "Ми з того пізнали любов, що душу Свою Він поклав був за нас. І ми мусимо класти душі за братів!",
            "headers": []
        },
        "17": {
            "verse": "А хто має достаток на світі, і бачить брата свого в недостачі, та серце своє зачиняє від нього, то як Божа любов пробуває в такому?",
            "headers": []
        },
        "18": {
            "verse": "Діточки, любімо не словом, ані язиком, але ділом та правдою!",
            "headers": []
        },
        "19": {
            "verse": "Із цього довідуємось, що ми з правди, і впокорюєм наші серця перед Ним,",
            "headers": []
        },
        "20": {
            "verse": "бо коли винуватить нас серце, то Бог більший від нашого серця та відає все!",
            "headers": []
        },
        "21": {
            "verse": "Улюблені, коли не винуватить нас серце, то маємо відвагу до Бога,",
            "headers": []
        },
        "22": {
            "verse": "і чого тільки попросимо, одержимо від Нього, бо виконуємо Його заповіді та чинимо любе для Нього.",
            "headers": []
        },
        "23": {
            "verse": "І оце Його заповідь, щоб ми вірували в Ім'я Сина Його Ісуса Христа, і щоб любили один одного, як Він нам заповідь дав!",
            "headers": []
        },
        "24": {
            "verse": "А хто Його заповіді береже, той у Нім пробуває, а Він у ньому. А що в нас пробуває, пізнаємо це з того Духа, що Він нам Його дав.",
            "headers": []
        }
    },
    "4": {
        "1": {
            "verse": "Улюблені, не кожному духові вірте, але випробовуйте духів, чи від Бога вони, бо неправдивих пророків багато з'явилося в світ.",
            "headers": []
        },
        "2": {
            "verse": "Духа Божого цим пізнавайте: кожен дух, який визнає, що Ісус Христос прийшов був у тілі, той від Бога.",
            "headers": []
        },
        "3": {
            "verse": "А кожен дух, який не визнає Ісуса, той не від Бога, але він антихристів, про якого ви чули, що йде, а тепер уже він у світі.",
            "headers": []
        },
        "4": {
            "verse": "Ви від Бога, дітки, і ви перемогли їх, більший бо Той, Хто в вас, аніж той, хто в світі.",
            "headers": []
        },
        "5": {
            "verse": "Вони від світу, тому то говорять від світу, а світ слухає їх.",
            "headers": []
        },
        "6": {
            "verse": "Ми від Бога, хто знає Бога, той слухає нас, хто не від Бога, той не слухає нас. Цим пізнаємо Духа правди та духа обмани.",
            "headers": []
        },
        "7": {
            "verse": "Улюблені, любім один одного, бо від Бога любов, і кожен, хто любить, родився від Бога та відає Бога!",
            "headers": []
        },
        "8": {
            "verse": "Хто не любить, той Бога не пізнав, бо Бог є любов!",
            "headers": []
        },
        "9": {
            "verse": "Любов Божа до нас з'явилася тим, що Бог Сина Свого Однородженого послав у світ, щоб ми через Нього жили.",
            "headers": []
        },
        "10": {
            "verse": "Не в тому любов, що ми полюбили Бога, а що Він полюбив нас, і послав Свого Сина вблаганням за наші гріхи.",
            "headers": []
        },
        "11": {
            "verse": "Улюблені, коли Бог полюбив нас отак, то повинні любити і ми один одного!",
            "headers": []
        },
        "12": {
            "verse": "Бога не бачив ніколи ніхто. Коли один одного любимо, то Бог в нас пробуває, а любов Його в нас удосконалилась.",
            "headers": []
        },
        "13": {
            "verse": "Що ми пробуваємо в Ньому, а Він у нас, пізнаємо це тим, що Він дав нам від Духа Свого.",
            "headers": []
        },
        "14": {
            "verse": "І ми бачили й свідчимо, що Отець послав Сина Спасителем світу.",
            "headers": []
        },
        "15": {
            "verse": "Коли хто визнає, що Ісус то Син Божий, то в нім Бог пробуває, а він у Бозі.",
            "headers": []
        },
        "16": {
            "verse": "Ми познали й увірували в ту любов, що Бог її має до нас. Бог є любов, і хто пробуває в любові, пробуває той в Бозі, і в нім Бог пробуває!",
            "headers": []
        },
        "17": {
            "verse": "Любов удосконалюється з нами так, що ми маємо відвагу на день судний, бо який Він, такі й ми на цім світі.",
            "headers": []
        },
        "18": {
            "verse": "Страху немає в любові, але досконала любов проганяє страх геть, бо страх має муку. Хто ж боїться, той не досконалий в любові.",
            "headers": []
        },
        "19": {
            "verse": "Ми любимо Його, бо Він перше нас полюбив.",
            "headers": []
        },
        "20": {
            "verse": "Як хто скаже: Я Бога люблю, та ненавидить брата свого, той неправдомовець. Бо хто не любить брата свого, якого бачить, як може він Бога любити, Якого не бачить?",
            "headers": []
        },
        "21": {
            "verse": "І ми оцю заповідь маємо від Нього, щоб, хто любить Бога, той і брата свого любив!",
            "headers": []
        }
    },
    "5": {
        "1": {
            "verse": "Кожен, хто вірує, що Ісус то Христос, той родився від Бога. І кожен, хто любить Того, Хто породив, любить і Того, Хто народився від Нього.",
            "headers": []
        },
        "2": {
            "verse": "Що ми любимо Божих дітей, дізнаємося з того, коли любимо Бога і Його заповіді додержуємо.",
            "headers": []
        },
        "3": {
            "verse": "Бо то любов Божа, щоб ми додержували Його заповіді, Його ж заповіді не тяжкі.",
            "headers": []
        },
        "4": {
            "verse": "Бо кожен, хто родився від Бога, перемагає світ. А оце перемога, що світ перемогла, віра наша.",
            "headers": []
        },
        "5": {
            "verse": "А хто світ перемагає, як не той, хто вірує, що Ісус то Син Божий?",
            "headers": []
        },
        "6": {
            "verse": "То Той, що прийшов був водою та кров'ю, Ісус Христос. І не тільки водою, а водою та кров'ю. І Дух свідчить, бо Дух то правда.",
            "headers": []
        },
        "7": {
            "verse": "Бо троє свідкують на небі: Отець, Слово й Святий Дух, і ці Троє Одно.",
            "headers": []
        },
        "8": {
            "verse": "І троє свідкують на землі: дух, і вода, і кров, і троє в одно.",
            "headers": []
        },
        "9": {
            "verse": "Коли ми приймаємо свідчення людське, то свідчення Боже вартніше, бо це свідчення Бога, яким свідчив про Сина Свого.",
            "headers": []
        },
        "10": {
            "verse": "Хто вірує в Божого Сина, той свідчення має в собі. Хто не вірує Богові, той учинив Його неправдомовцем, бо не вірив у свідчення, яким Бог свідчив про Сина Свого.",
            "headers": []
        },
        "11": {
            "verse": "А це свідчення, що Бог життя вічне нам дав, а життя це у Сині Його.",
            "headers": []
        },
        "12": {
            "verse": "Хто має Сина, той має життя; хто не має Сина Божого, той не має життя.",
            "headers": []
        },
        "13": {
            "verse": "Оце написав я до вас, що віруєте в Ім'я Божого Сина, щоб ви знали, що ви віруючи в Ім'я Божого Сина, маєте вічне життя.",
            "headers": []
        },
        "14": {
            "verse": "І оце та відвага, що ми маємо до Нього, що коли чого просимо згідно волі Його, то Він слухає нас.",
            "headers": []
        },
        "15": {
            "verse": "А як знаємо, що Він слухає нас, чого тільки ми просимо, то знаємо, що одержуємо те, чого просимо від Нього.",
            "headers": []
        },
        "16": {
            "verse": "Коли хто бачить брата свого, що грішить гріхом не на смерть, нехай молиться за нього, і Він життя йому дасть, тим, хто грішить не на смерть. Є й гріх на смерть, не про нього кажу, щоб молився.",
            "headers": []
        },
        "17": {
            "verse": "Усяка неправда то гріх. Та є гріх не на смерть.",
            "headers": []
        },
        "18": {
            "verse": "Ми знаємо, що кожен, хто народився від Бога, не грішить, бо хто народився від Бога, той себе береже, і лукавий його не торкається.",
            "headers": []
        },
        "19": {
            "verse": "Ми знаємо, що ми від Бога, і що ввесь світ лежить у злі.",
            "headers": []
        },
        "20": {
            "verse": "Ми знаємо, що Син Божий прийшов, і розум нам дав, щоб пізнати Правдивого, і щоб бути в правдивому Сині Його, Ісусі Христі. Він Бог правдивий і вічне життя!",
            "headers": []
        },
        "21": {
            "verse": "Дітоньки, бережіться від ідолів! Амінь.",
            "headers": []
        }
    }
}