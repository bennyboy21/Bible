{
    "1": {
        "1": {
            "verse": "Павло й Силуан та Тимофій до Церкви Солунської в Бозі Отці й Господі Ісусі Христі: благодать вам і мир!",
            "headers": []
        },
        "2": {
            "verse": "Ми дякуємо Богові завжди за всіх вас, згадуючи вас у наших молитвах.",
            "headers": []
        },
        "3": {
            "verse": "Ми згадуємо безперестанку про ваше діло віри, і про працю любови, і про терпіння надії на Господа нашого Ісуса Христа, перед Богом і Отцем нашим,",
            "headers": []
        },
        "4": {
            "verse": "знаючи, Богом улюблені браття, про ваше обрання.",
            "headers": []
        },
        "5": {
            "verse": "Бо наша Євангелія не була для вас тільки у слові, а й у силі, і в Дусі Святім, і з великим упевненням, як знаєте ви, які ми були поміж вами для вас.",
            "headers": []
        },
        "6": {
            "verse": "І ви стали наслідувачі нам і Господеві, слово прийнявши в великому утискові з радістю Духа Святого,",
            "headers": []
        },
        "7": {
            "verse": "так що ви стали взірцем для всіх віруючих у Македонії та в Ахаї.",
            "headers": []
        },
        "8": {
            "verse": "Бо пронеслося Слово Господнє від вас не тільки в Македонії та в Ахаї, а й до кожного міста прийшла ваша віра в Бога, так що вам непотрібно казати чогось.",
            "headers": []
        },
        "9": {
            "verse": "Вони бо звіщають про нас, який був прихід наш до вас, і як ви навернулись до Бога від ідолів, щоб служити живому й правдивому Богові,",
            "headers": []
        },
        "10": {
            "verse": "і з неба очікувати Сина Його, що Його воскресив Він із мертвих, Ісуса, що визволює нас від майбутнього гніву.",
            "headers": []
        }
    },
    "2": {
        "1": {
            "verse": "Самі бо ви знаєте, браття, прихід наш до вас, що не марний він був.",
            "headers": []
        },
        "2": {
            "verse": "Та хоч ми натерпілися перед тим, і дізнали зневаги в Филипах, як знаєте, проте ми відважилися в нашім Бозі звіщати вам Божу Євангелію з великою боротьбою.",
            "headers": []
        },
        "3": {
            "verse": "Бо покликання наше було не з обмани, ані з нечистости, ані від лукавства,",
            "headers": []
        },
        "4": {
            "verse": "але, як Бог визнав нас гідними, щоб нам доручити Євангелію, ми говоримо так, не людям догоджуючи, але Богові, що випробовує наші серця.",
            "headers": []
        },
        "5": {
            "verse": "Ми слова підлесливого не вживали ніколи, як знаєте, і не винні в зажерливості. Бог свідок тому!",
            "headers": []
        },
        "6": {
            "verse": "Не шукаємо ми слави в людей, ані в вас, ані в інших.",
            "headers": []
        },
        "7": {
            "verse": "Хоч могли ми потужними бути, як Христові апостоли, але ми серед вас були тихі, немов годувальниця та, яка доглядає дітей своїх.",
            "headers": []
        },
        "8": {
            "verse": "Так бувши ласкаві до вас, хотіли ми вам передати не тільки Божу Євангелію, але й душі свої, бо були ви улюблені нам.",
            "headers": []
        },
        "9": {
            "verse": "Бо ви пам'ятаєте, браття, наше струднення й утому: день і ніч ми робили, щоб жадного з вас не обтяжити, і проповідували вам Божу Євангелію.",
            "headers": []
        },
        "10": {
            "verse": "Ви свідки та Бог, як свято, і праведно, і бездоганно поводилися ми між вами, віруючими!",
            "headers": []
        },
        "11": {
            "verse": "Бож знаєте ви, як кожного з вас, немов батько дітей своїх власних,",
            "headers": []
        },
        "12": {
            "verse": "просили ми вас, і намовлювали та показували, щоб ви гідно поводилися перед Богом, що покликав вас у Своє Царство та в славу.",
            "headers": []
        },
        "13": {
            "verse": "Тому то й ми дякуємо Богові безперестанку, що, прийнявши почуте від нас Слово Боже, прийняли ви не як слово людське, але як правдиво то є Слово Боже, що й діє в вас, віруючих.",
            "headers": []
        },
        "14": {
            "verse": "Бо стали ви, браття, наслідувачами Церквам Божим, що в Юдеї в Христі Ісусі, бо те саме і ви були витерпіли від своїх земляків, як і ті від юдеїв,",
            "headers": []
        },
        "15": {
            "verse": "що вбили вони й Господа Ісуса, і пророків Його, і вигнали нас, і Богові не догоджають, і супротивні всім людям.",
            "headers": []
        },
        "16": {
            "verse": "Вони забороняють нам говорити поганам, щоб спаслися, щоб тим доповняти їм завжди провини свої. Але Божий гнів їх спіткає вкінці!",
            "headers": []
        },
        "17": {
            "verse": "А ми, браття, на короткий часок розлучившися з вами лицем, а не серцем, тим із більшим бажанням силкувались побачити ваше лице.",
            "headers": []
        },
        "18": {
            "verse": "Тим то до вас ми хотіли прийти, я, Павло, раз і двічі, але сатана перешкодив був нам.",
            "headers": []
        },
        "19": {
            "verse": "Бо хто нам надія, чи радість, чи вінок похвали? Хіба ж то й не ви перед Господом нашим Ісусом в Його приході?",
            "headers": []
        },
        "20": {
            "verse": "Бо ви наша слава та радість!",
            "headers": []
        }
    },
    "3": {
        "1": {
            "verse": "Тому то, не стерпівши більше, ми схотіли зостатися в Атенах самі,",
            "headers": []
        },
        "2": {
            "verse": "і послали Тимофія, нашого брата й служителя Божого в Христовій Євангелії, щоб упевнити вас та потішити в вашій вірі,",
            "headers": []
        },
        "3": {
            "verse": "щоб ані один не хитався в цім горі. Самі бо ви знаєте, що на те нас призначено.",
            "headers": []
        },
        "4": {
            "verse": "Бо коли ми були в вас, то казали вам наперед, що маємо страждати, як і сталось, і знаєте ви.",
            "headers": []
        },
        "5": {
            "verse": "Тому й я, не стерпівши більше, послав довідатись про вашу віру, щоб часом спокусник вас не спокусив, і труд наш не стався б даремний.",
            "headers": []
        },
        "6": {
            "verse": "А тепер, як вернувся від вас Тимофій і приніс нам радісну звістку про віру та вашу любов, і що завжди ви маєте добру пам'ять про нас, і бажаєте бачити нас, як і ми вас,",
            "headers": []
        },
        "7": {
            "verse": "через те ми потішились, браття, за вас, у всякому горі та в нашій нужді, ради вашої віри.",
            "headers": []
        },
        "8": {
            "verse": "Бо тепер ми живемо, якщо в Господі ви стоїте!",
            "headers": []
        },
        "9": {
            "verse": "Яку бо подяку ми можемо Богові дати за вас, за всю радість, що нею ми тішимося ради вас перед нашим Богом?",
            "headers": []
        },
        "10": {
            "verse": "Ми вдень та вночі ревно молимося, щоб побачити ваше лице та доповнити те, чого не вистачає вашій вірі.",
            "headers": []
        },
        "11": {
            "verse": "Сам же Бог і Отець наш, і Господь наш Ісус нехай вирівняє нашу дорогу до вас!",
            "headers": []
        },
        "12": {
            "verse": "А в вас хай примножить Господь, і нехай збагатить вашу любов один до одного, і до всіх, як і наша є до вас!",
            "headers": []
        },
        "13": {
            "verse": "Нехай Він зміцнить серця ваші невинними в святості перед Богом і нашим Отцем, при приході Господа нашого Ісуса з усіма святими Його!",
            "headers": []
        }
    },
    "4": {
        "1": {
            "verse": "А далі, браття, просимо вас та благаємо в Господі Ісусі, щоб, як прийняли ви від нас, як належить поводитись вам та догоджувати Богові, як ви й поводитеся, щоб у тому ще більше зростали!",
            "headers": []
        },
        "2": {
            "verse": "Бо ви знаєте, які вам накази дали ми Господом Ісусом.",
            "headers": []
        },
        "3": {
            "verse": "Бо це воля Божа, освячення ваше: щоб ви береглись від розпусти,",
            "headers": []
        },
        "4": {
            "verse": "щоб кожен із вас умів тримати начиння своє в святості й честі,",
            "headers": []
        },
        "5": {
            "verse": "а не в пристрасній похоті, як і погани, що Бога не знають.",
            "headers": []
        },
        "6": {
            "verse": "Щоб ніхто не кривдив і не визискував брата свого в якійбудь справі, бо месник Господь за все це, як і перше казали ми вам та засвідчили.",
            "headers": []
        },
        "7": {
            "verse": "Бо покликав нас Бог не на нечистість, але на освячення.",
            "headers": []
        },
        "8": {
            "verse": "Отож, хто оце відкидає, зневажає не людину, а Бога, що нам також дав Свого Духа Святого.",
            "headers": []
        },
        "9": {
            "verse": "А про братолюбство немає потреби писати до вас, бо самі ви від Бога навчені любити один одного,",
            "headers": []
        },
        "10": {
            "verse": "бо чините те всім братам у всій Македонії. Благаємо ж, браття, ми вас, щоб у цьому ще більш ви зростали,",
            "headers": []
        },
        "11": {
            "verse": "і пильно дбали жити спокійно, займатися своїми справами та заробляти своїми руками, як ми вам наказували,",
            "headers": []
        },
        "12": {
            "verse": "щоб ви перед чужими пристойно поводилися, і щоб ні від кого не залежали!",
            "headers": []
        },
        "13": {
            "verse": "Не хочу ж я, браття, щоб не відали ви про покійних, щоб ви не сумували, як і інші, що надії не мають.",
            "headers": []
        },
        "14": {
            "verse": "Коли бо ми віруємо, що Ісус був умер і воскрес, так і покійних через Ісуса приведе Бог із Ним.",
            "headers": []
        },
        "15": {
            "verse": "Бо це ми вам кажемо словом Господнім, що ми, хто живе, хто полишений до приходу Господнього, ми не попередимо покійних.",
            "headers": []
        },
        "16": {
            "verse": "Сам бо Господь із наказом, при голосі Архангола та при Божій сурмі зійде з неба, і перше воскреснуть умерлі в Христі,",
            "headers": []
        },
        "17": {
            "verse": "потім ми, що живемо й зостались, будемо схоплені разом із ними на хмарах на зустріч Господню на повітрі, і так завсіди будемо з Господом.",
            "headers": []
        },
        "18": {
            "verse": "Отож, потішайте один одного цими словами!",
            "headers": []
        }
    },
    "5": {
        "1": {
            "verse": "А про часи та про пори, брати, не потрібно писати до вас,",
            "headers": []
        },
        "2": {
            "verse": "бо самі ви докладно те знаєте, що прийде день Господній так, як злодій вночі.",
            "headers": []
        },
        "3": {
            "verse": "Бо коли говоритимуть: Мир і безпечність, тоді несподівано прийде загибіль на них, як мука тієї, що носить в утробі, і вони не втечуть!",
            "headers": []
        },
        "4": {
            "verse": "А ви, браття, не в темряві, щоб той день захопив вас, як злодій.",
            "headers": []
        },
        "5": {
            "verse": "Бо ви всі сини світла й сини дня. Не належимо ми ночі, ні темряві.",
            "headers": []
        },
        "6": {
            "verse": "Тож не будемо спати, як інші, а пильнуймо та будьмо тверезі!",
            "headers": []
        },
        "7": {
            "verse": "Ті бо, що сплять сплять уночі, а ті, що напиваються вночі напиваються.",
            "headers": []
        },
        "8": {
            "verse": "А ми, що належимо дневі, будьмо тверезі, зодягнувшися в броню віри й любови, та в шолом надії спасіння,",
            "headers": []
        },
        "9": {
            "verse": "бо Бог нас не призначив на гнів, але щоб спасіння одержали Господом нашим Ісусом Христом,",
            "headers": []
        },
        "10": {
            "verse": "що помер був за нас, щоб, чи пильнуємо ми чи спимо, укупі з Ним ми жили.",
            "headers": []
        },
        "11": {
            "verse": "Утішайте тому один одного, і збудовуйте один одного, як і чините ви!",
            "headers": []
        },
        "12": {
            "verse": "Благаємо ж, браття, ми вас, шануйте тих, що працюють між вами, і в вас старшинують у Господі, і навчають вас вони,",
            "headers": []
        },
        "13": {
            "verse": "і в великій любові їх майте за їхню працю. Між собою заховуйте мир!",
            "headers": []
        },
        "14": {
            "verse": "Благаємо ж, браття, ми вас: напоумляйте непорядних, потішайте малодушних, підтримуйте слабих, усім довготерпіть!",
            "headers": []
        },
        "15": {
            "verse": "Глядіть, щоб ніхто нікому не віддавав злом за зло, але завжди дбайте про добро один для одного й для всіх!",
            "headers": []
        },
        "16": {
            "verse": "Завжди радійте!",
            "headers": []
        },
        "17": {
            "verse": "Безперестанку моліться!",
            "headers": []
        },
        "18": {
            "verse": "Подяку складайте за все, бо така Божа воля про вас у Христі Ісусі.",
            "headers": []
        },
        "19": {
            "verse": "Духа не вгашайте!",
            "headers": []
        },
        "20": {
            "verse": "Не гордуйте пророцтвами!",
            "headers": []
        },
        "21": {
            "verse": "Усе досліджуючи, тримайтеся доброго!",
            "headers": []
        },
        "22": {
            "verse": "Стережіться лихого в усякому вигляді!",
            "headers": []
        },
        "23": {
            "verse": "А Сам Бог миру нехай освятить вас цілком досконало, а непорушений дух ваш, і душа, і тіло нехай непорочно збережені будуть на прихід Господа нашого Ісуса Христа!",
            "headers": []
        },
        "24": {
            "verse": "Вірний Той, Хто вас кличе, Він і вчинить оте!",
            "headers": []
        },
        "25": {
            "verse": "Браття, моліться за нас!",
            "headers": []
        },
        "26": {
            "verse": "Привітайте всю браттю святим поцілунком!",
            "headers": []
        },
        "27": {
            "verse": "Заклинаю вас Господом, цього листа прочитати перед усіма братами!",
            "headers": []
        },
        "28": {
            "verse": "Благодать Господа нашого Ісуса Христа нехай буде з вами. Амінь!",
            "headers": []
        }
    }
}