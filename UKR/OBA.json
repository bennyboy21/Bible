{
    "1": {
        "1": {
            "verse": "Видіння Овдія. Так сказав Господь Бог на Едом: Почули ми вістку від Господа, і посланий був між народів посол, щоб сказати: Уставайте, і станьмо на нього до бою!",
            "headers": []
        },
        "2": {
            "verse": "Оце Я малим тебе дав між народи, ти дуже погорджений.",
            "headers": []
        },
        "3": {
            "verse": "Гордість серця твого обманила тебе, який перебуваєш по щілинах скельних, у високім сидінні своїм, що говориш у серці своєму: Хто скине на землю мене?",
            "headers": []
        },
        "4": {
            "verse": "Якщо б ти піднісся, немов той орел, і якщо б ти кубло своє склав поміж зорями, то й звідти Я скину тебе, промовляє Господь!",
            "headers": []
        },
        "5": {
            "verse": "Чи ж до тебе злодії приходили, чи нічні ті грабіжники, такий ти понищений! чи ж вони не накрали б собі скільки треба? Якщо б до тебе прийшли збирачі винограду, чи ж вони не лишили б хоч вибірків?",
            "headers": []
        },
        "6": {
            "verse": "Як Ісав перешуканий, як криївки його переглянені!",
            "headers": []
        },
        "7": {
            "verse": "Аж до границі прогнали тебе, обманять тебе твої всі союзники, переможуть тебе твої приятелі! Ті, що хліб твій їдять, пастку розставлять на тебе, нема в тому розуму!",
            "headers": []
        },
        "8": {
            "verse": "Чи ж не станеться це того дня, промовляє Господь, і вигублю Я мудреців із Едому, а розум з гори Ісавової?",
            "headers": []
        },
        "9": {
            "verse": "І настрашене буде лицарство твоє, о Темане, щоб був витятий кожен з Ісава убивством.",
            "headers": []
        },
        "10": {
            "verse": "Через насилля на Якова на брата твого сором покриє тебе, і ти витятий будеш навіки.",
            "headers": []
        },
        "11": {
            "verse": "Того дня, коли став ти навпроти, того дня, як чужі полонили були його військо, і коли чужинці в його брами ввійшли і жереба кидали про Єрусалим, то й ти був, як один з них!",
            "headers": []
        },
        "12": {
            "verse": "І тому не дивися на день свого брата, на день лиха його, і не тішся з Юдиних синів у день їхньої згуби, і не розкривай своїх уст у день утиску.",
            "headers": []
        },
        "13": {
            "verse": "І не входь ти до брами народу Мого у день лиха його, і не приглядайся до зла його й ти в день нещастя його, і не простягайте своєї руки до багатства його в день нещастя його!",
            "headers": []
        },
        "14": {
            "verse": "І на роздоріжжі не стій, щоб витинати його втікачів, і в день утиску не видавай його решток!",
            "headers": []
        },
        "15": {
            "verse": "Бо близький день Господній над усіма народами, як зробив ти, то так і тобі буде зроблено: вернеться на твою голову чин твій!",
            "headers": []
        },
        "16": {
            "verse": "Бо як ви пили на святій Моїй горі, так народи усі завжди питимуть! І будуть пити вони, і будуть хлептати, і стануть вони, немов їх не було.",
            "headers": []
        },
        "17": {
            "verse": "А на Сіонській горі буде спасіння, і буде святою вона, і спадки свої вже посяде дім Яковів.",
            "headers": []
        },
        "18": {
            "verse": "І дім Якова стане огнем, і дім Йосипа полум'ям, а дім Ісава соломою, і будуть палати вони проти них, і їх пожеруть, і останку не буде із дому Ісава, бо Господь це сказав.",
            "headers": []
        },
        "19": {
            "verse": "І посядуть південні Ісавову гору, а мешканці долин филистимлян, і посядуть Єфремове поле та поле самарійське, а Веніямин Ґілеад.",
            "headers": []
        },
        "20": {
            "verse": "А полонені війська Ізраїлевих синів заволодіють тим, що хананейське аж до Цорфату, а єрусалимські вигнанці в неволі, що в Сефараді, посядуть міста полудневі.",
            "headers": []
        },
        "21": {
            "verse": "І спасителі прийдуть на гору Сіон, щоб гору Ісава судити, і царство Господнє настане!",
            "headers": []
        }
    }
}