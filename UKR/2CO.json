{
    "1": {
        "1": {
            "verse": "Павло, з волі Божої апостол Христа Ісуса, та брат Тимофій, до Божої Церкви в Коринті, з усіма святими в цілій Ахаї,",
            "headers": []
        },
        "2": {
            "verse": "благодать вам і мир від Бога Отця нашого й Господа Ісуса Христа!",
            "headers": []
        },
        "3": {
            "verse": "Благословенний Бог і Отець Господа нашого Ісуса Христа, Отець милосердя й Бог потіхи всілякої,",
            "headers": []
        },
        "4": {
            "verse": "що в усякій скорботі Він нас потішає, щоб змогли потішати й ми тих, що в усякій скорботі знаходяться, тією потіхою, якою потішує Бог нас самих.",
            "headers": []
        },
        "5": {
            "verse": "Бо поскільки намножуються в нас терпіння Христові, так через Христа й потішення наше намножується.",
            "headers": []
        },
        "6": {
            "verse": "Бо як терпимо скорботи, то на вашу потіху й спасіння; коли потішаємось, то на вашу потіху в терпінні тих самих страждань, які терпимо й ми.",
            "headers": []
        },
        "7": {
            "verse": "А наша надія певна про вас, бо ми знаємо, що ви спільники як у терпіннях, так само і в потісі.",
            "headers": []
        },
        "8": {
            "verse": "Бо не хочемо, браття, щоб не відали ви про нашу скорботу, що в Азії трапилась нам, бо над міру й над силу були ми обтяжені, так що ми не надіялися навіть жити.",
            "headers": []
        },
        "9": {
            "verse": "Та самі ми в собі мали присуд на смерть, щоб нам не покладати надії на себе, а на Бога, що воскрешує мертвих,",
            "headers": []
        },
        "10": {
            "verse": "що від смерти такої нас визволив і визволяє, і на Нього й покладаємося, що й ще визволить Він,",
            "headers": []
        },
        "11": {
            "verse": "як поможете разом і ви молитвою за нас, щоб за дар ласки, що нам виявлений багатьма, багато-хто дяку складали за нас.",
            "headers": []
        },
        "12": {
            "verse": "Бо це нам хвала, свідчення нашого сумління, що в святості й чистості Божій, не в тілесній мудрості, але в Божій благодаті жили ми на світі, особливо ж у вас.",
            "headers": []
        },
        "13": {
            "verse": "Бо іншого вам ми не пишемо, тільки те, що читаєте та розумієте, а сподіваюсь, що ви й до кінця зрозумієте,",
            "headers": []
        },
        "14": {
            "verse": "як частинно нас ви й зрозуміли, що ми вам похвала, як і ви нам, у день Господа нашого Ісуса.",
            "headers": []
        },
        "15": {
            "verse": "І з певністю цією хотів я давніше прибути до вас, щоб мали ви благодать удруге,",
            "headers": []
        },
        "16": {
            "verse": "і через вас перейти в Македонію, а з Македонії знову прибути до вас, а ви щоб в Юдею мене відпровадили.",
            "headers": []
        },
        "17": {
            "verse": "Маючи задум такий, чи я чинив легковажно? Чи те, що задумую, за тілом задумую, щоб було в мене і Так, так, і Ні, ні?",
            "headers": []
        },
        "18": {
            "verse": "Але вірний Бог, що наше слово до вас не було Так і Ні.",
            "headers": []
        },
        "19": {
            "verse": "Бо Син Божий Ісус Христос, що ми Його вам проповідували, я й Силуан, і Тимофій, не був Так і Ні, але в Нім було Так.",
            "headers": []
        },
        "20": {
            "verse": "Скільки бо Божих обітниць, то в Ньому Так, і в Ньому Амінь, Богові на славу через нас.",
            "headers": []
        },
        "21": {
            "verse": "А Той, Хто нас із вами в Христа утверджує, і Хто нас намастив, то Бог,",
            "headers": []
        },
        "22": {
            "verse": "Який і назнаменував нас, і в наші серця дав завдаток Духа.",
            "headers": []
        },
        "23": {
            "verse": "А я кличу Бога на свідка на душу мою, що я, щадячи вас, не прийшов у Коринт дотепер,",
            "headers": []
        },
        "24": {
            "verse": "не тому, ніби ми беремо владу над вашою вірою, але вашої радости помічники ми, бо ви встояли вірою!",
            "headers": []
        }
    },
    "2": {
        "1": {
            "verse": "А я постановив у собі те, щоб до вас не прийти знов у смутку.",
            "headers": []
        },
        "2": {
            "verse": "Бо коли я засмучую вас, то хто той, хто потішить мене, як не той, кого я засмутив?",
            "headers": []
        },
        "3": {
            "verse": "І це саме писав я до вас, щоб, прийшовши, я смутку не мав би від тих, що від них мені тішитися належало, про всіх вас бувши певний, що радість моя то радість усіх вас!",
            "headers": []
        },
        "4": {
            "verse": "Бо з великого горя та з туги сердечної я написав вам з рясними слізьми не на те, щоб були ви засмучені, але щоб пізнали любов, що в мене її пребагато до вас!",
            "headers": []
        },
        "5": {
            "verse": "А як хто засмутив, не мене засмутив, а почасти щоб не пригнітити і всіх вас.",
            "headers": []
        },
        "6": {
            "verse": "Досить такому карання того, що від багатьох,",
            "headers": []
        },
        "7": {
            "verse": "через те навпаки, краще простити й потішити, щоб смуток великий його не пожер.",
            "headers": []
        },
        "8": {
            "verse": "Через те вас благаю: зміцніть до нього любов!",
            "headers": []
        },
        "9": {
            "verse": "Бо на це я й писав, щоб пізнати ваш досвід, чи в усім ви слухняні.",
            "headers": []
        },
        "10": {
            "verse": "А кому ви прощаєте що, тому й я; бо й я, як простив що кому, то кому я простив, зробив те через вас від Особи Христа,",
            "headers": []
        },
        "11": {
            "verse": "щоб нас сатана не перехитрував, відомі бо нам його задуми!",
            "headers": []
        },
        "12": {
            "verse": "А коли я прийшов до Троади звіщати Христову Євангелію, і були двері для мене відчинені в Господі,",
            "headers": []
        },
        "13": {
            "verse": "не мав я спокою для духа свого, бо я не знайшов був свого брата Тита; але, попрощавшися з ними, я пішов в Македонію.",
            "headers": []
        },
        "14": {
            "verse": "А Богові подяка, що Він постійно чинить нас переможцями в Христі, і запашність знання про Себе через нас виявляє на всякому місці!",
            "headers": []
        },
        "15": {
            "verse": "Ми бо для Бога Христова запашність серед тих, хто спасається, і тих, які гинуть,",
            "headers": []
        },
        "16": {
            "verse": "для одних бо смертельна запашність на смерть, а для других запашність життєва в життя. І хто здатен на це?",
            "headers": []
        },
        "17": {
            "verse": "Бо ми не такі, як багато-хто, що Боже Слово фальшують, але ми провіщаємо, як із щирости, як від Бога, перед Богом, у Христі!",
            "headers": []
        }
    },
    "3": {
        "1": {
            "verse": "Чи нам знов зачинати доручувати самих себе? Чи ми потребуємо, як дехто, листів доручальних до вас чи від вас?",
            "headers": []
        },
        "2": {
            "verse": "Ви наш лист, написаний у наших серцях, якого всі люди знають і читають!",
            "headers": []
        },
        "3": {
            "verse": "Виявляєте ви, що ви лист Христів, нами вислужений, що написаний не чорнилом, але Духом Бога Живого, не на таблицях камінних, але на тілесних таблицях серця.",
            "headers": []
        },
        "4": {
            "verse": "Таку ж певність до Бога ми маємо через Христа,",
            "headers": []
        },
        "5": {
            "verse": "не тому, що ми здібні помислити щось із себе, як від себе, але наша здібність від Бога.",
            "headers": []
        },
        "6": {
            "verse": "І Він нас зробив бути здатними служителями Нового Заповіту, не букви, а духа, бо буква вбиває, а дух оживляє.",
            "headers": []
        },
        "7": {
            "verse": "Коли ж служіння смерті, вирізане на каменях буквами, було таке славне, що Ізраїлеві сини не могли дивитись на обличчя Мойсея, через славу минущу обличчя його,",
            "headers": []
        },
        "8": {
            "verse": "скільки ж більш буде в славі те служіння духа!",
            "headers": []
        },
        "9": {
            "verse": "Бо як служіння осуду слава, то служіння праведности тим більше багате на славу!",
            "headers": []
        },
        "10": {
            "verse": "Не прославилося бо прославлене, у цій частині, ради слави, що вона переважує,",
            "headers": []
        },
        "11": {
            "verse": "бо коли славне те, що минає, то багато більш у славі те, що триває!",
            "headers": []
        },
        "12": {
            "verse": "Тож, мавши надію таку, ми вживаємо великої сміливости,",
            "headers": []
        },
        "13": {
            "verse": "а не як Мойсей, що покривало клав на обличчя своє, щоб Ізраїлеві сини не дивилися на кінець того, що минає.",
            "headers": []
        },
        "14": {
            "verse": "Але засліпилися їхні думки, бо те саме покривало аж до сьогодні лишилось незняте в читанні Старого Заповіту, бо зникає воно Христом.",
            "headers": []
        },
        "15": {
            "verse": "Але аж до сьогодні, як читають Мойсея, на їхньому серці лежить покривало,",
            "headers": []
        },
        "16": {
            "verse": "коли ж вони навернуться до Господа, тоді покривало здіймається.",
            "headers": []
        },
        "17": {
            "verse": "Господь же то Дух, а де Дух Господній, там воля.",
            "headers": []
        },
        "18": {
            "verse": "Ми ж відкритим обличчям, як у дзеркало, дивимося всі на славу Господню, і зміняємося в той же образ від слави на славу, як від Духа Господнього.",
            "headers": []
        }
    },
    "4": {
        "1": {
            "verse": "Ось тому, мавши за милосердям Божим таке служіння, ми не тратимо відваги,",
            "headers": []
        },
        "2": {
            "verse": "але ми відреклися тайного сорому, не ходячи в хитрості та не перекручуючи Божого Слова, але з'явленням правди доручуємо себе кожному сумлінню людському перед Богом.",
            "headers": []
        },
        "3": {
            "verse": "Коли ж наша Євангелія й закрита, то закрита для тих, хто гине,",
            "headers": []
        },
        "4": {
            "verse": "для невіруючих, яким бог цього віку засліпив розум, щоб для них не засяяло світло Євангелії слави Христа, а Він образ Божий.",
            "headers": []
        },
        "5": {
            "verse": "Бо ми не себе самих проповідуємо, але Христа Ісуса, Господа, ми ж самі раби ваші ради Ісуса.",
            "headers": []
        },
        "6": {
            "verse": "Бо Бог, що звелів був світлу засяяти з темряви, у серцях наших засяяв, щоб просвітити нам знання слави Божої в Особі Христовій.",
            "headers": []
        },
        "7": {
            "verse": "А ми маємо скарб цей у посудинах глиняних, щоб велич сили була Божа, а не від нас.",
            "headers": []
        },
        "8": {
            "verse": "У всьому нас тиснуть, та не потиснені ми; ми в важких обставинах, але не впадаємо в розпач.",
            "headers": []
        },
        "9": {
            "verse": "Переслідують нас, але ми не полишені; ми повалені, та не погублені.",
            "headers": []
        },
        "10": {
            "verse": "Ми завсіди носимо в тілі мертвість Ісусову, щоб з'явилося в нашому тілі й життя Ісусове.",
            "headers": []
        },
        "11": {
            "verse": "Бо завсіди нас, що живемо, віддають на смерть за Ісуса, щоб з'явилось Ісусове в нашому смертельному тілі.",
            "headers": []
        },
        "12": {
            "verse": "Тому то смерть діє в нас, а життя у вас.",
            "headers": []
        },
        "13": {
            "verse": "Та мавши того ж духа віри, за написаним: Вірував я, через те говорив, і ми віруємо, тому то й говоримо,",
            "headers": []
        },
        "14": {
            "verse": "знавши, що Той, Хто воскресив Господа Ісуса, воскресить з Ісусом і нас, і поставить із вами.",
            "headers": []
        },
        "15": {
            "verse": "Усе бо для вас, щоб благодать, розмножена через багатьох, збагатила подяку на Божу славу.",
            "headers": []
        },
        "16": {
            "verse": "Через те ми відваги не тратимо, бо хоч нищиться зовнішній наш чоловік, зате день-у-день відновляється внутрішній.",
            "headers": []
        },
        "17": {
            "verse": "Бо теперішнє легке наше горе достачає для нас у безмірнім багатстві славу вічної ваги,",
            "headers": []
        },
        "18": {
            "verse": "коли ми не дивимося на видиме, а на невидиме. Бо видиме дочасне, невидиме ж вічне!",
            "headers": []
        }
    },
    "5": {
        "1": {
            "verse": "Знаємо бо, коли земний мешкальний намет наш зруйнується, то маємо будівлю від Бога на небі, дім нерукотворний та вічний.",
            "headers": []
        },
        "2": {
            "verse": "Тому то й зідхаємо, бажаючи приодягтися будівлею нашею, що з неба,",
            "headers": []
        },
        "3": {
            "verse": "коли б тільки й одягнені ми не знайшлися нагі!",
            "headers": []
        },
        "4": {
            "verse": "Бо ми, знаходячися в цьому наметі, зідхаємо під тягарем, бо не хочемо роздягтися, але одягтися, щоб смертне пожерлось життям.",
            "headers": []
        },
        "5": {
            "verse": "А Той, Хто на це саме й створив нас, то Бог, що й дав нам завдаток Духа.",
            "headers": []
        },
        "6": {
            "verse": "Отож, бувши відважні постійно, та знаючи, що, мавши дім у тілі, ми не перебуваємо в домі Господньому,",
            "headers": []
        },
        "7": {
            "verse": "бо ходимо вірою, а не видінням,",
            "headers": []
        },
        "8": {
            "verse": "ми ж відважні, і бажаємо краще покинути дім тіла й мати дім у Господа.",
            "headers": []
        },
        "9": {
            "verse": "Тому ми й пильнуємо, чи зостаємося в домі тіла, чи виходимо з дому, бути Йому любими.",
            "headers": []
        },
        "10": {
            "verse": "Бо мусимо всі ми з'явитися перед судовим престолом Христовим, щоб кожен прийняв згідно з тим, що в тілі робив він, чи добре, чи лихе.",
            "headers": []
        },
        "11": {
            "verse": "Отже, відаючи страх Господній, ми людей переконуємо, а Богові явні; але маю надію, що й у ваших сумліннях ми явні.",
            "headers": []
        },
        "12": {
            "verse": "Бо не знову себе ми доручуємо вам, але даємо вам привід хвалитися нами, щоб мали ви що проти тих, що хваляться обличчям, а не серцем.",
            "headers": []
        },
        "13": {
            "verse": "Коли бо ми з розуму сходимо, то Богові, коли ж при здоровому розумі, то для вас.",
            "headers": []
        },
        "14": {
            "verse": "Бо Христова любов спонукує нас, що думають так, що коли вмер Один за всіх, то всі померли.",
            "headers": []
        },
        "15": {
            "verse": "А вмер Він за всіх, щоб ті, хто живе, не жили вже для себе самих, а для Того, Хто за них був умер і воскрес.",
            "headers": []
        },
        "16": {
            "verse": "Через те відтепер ми нікого не знаємо за тілом; коли ж і знали за тілом Христа, то тепер ми не знаємо вже!",
            "headers": []
        },
        "17": {
            "verse": "Тому то, коли хто в Христі, той створіння нове, стародавнє минуло, ото сталось нове!",
            "headers": []
        },
        "18": {
            "verse": "Усе ж від Бога, що нас примирив із Собою Ісусом Христом і дав нам служіння примирення,",
            "headers": []
        },
        "19": {
            "verse": "бо Бог у Христі примирив світ із Собою Самим, не зважавши на їхні провини, і поклав у нас слово примирення.",
            "headers": []
        },
        "20": {
            "verse": "Оце ми як посли замість Христа, ніби Бог благає через нас, благаємо замість Христа: примиріться з Богом!",
            "headers": []
        },
        "21": {
            "verse": "Бо Того, Хто не відав гріха, Він учинив за нас гріхом, щоб стали ми Божою правдою в Нім!",
            "headers": []
        }
    },
    "6": {
        "1": {
            "verse": "А ми, як співробітники, благаємо, щоб ви Божої благодаті не брали надармо.",
            "headers": []
        },
        "2": {
            "verse": "Бо каже: Приємного часу почув Я тебе, і поміг Я тобі в день спасіння! Ось тепер час приємний, ось тепер день спасіння!",
            "headers": []
        },
        "3": {
            "verse": "Ні в чому ніякого спотикання не робимо, щоб служіння було бездоганне,",
            "headers": []
        },
        "4": {
            "verse": "а в усьому себе виявляємо, як служителів Божих, у великім терпінні, у скорботах, у бідах, у тіснотах,",
            "headers": []
        },
        "5": {
            "verse": "у вдарах, у в'язницях, у розрухах, у працях, у недосипаннях, у постах,",
            "headers": []
        },
        "6": {
            "verse": "у чистості, у розумі, у лагідності, у добрості, у Дусі Святім, у нелицемірній любові,",
            "headers": []
        },
        "7": {
            "verse": "у слові істини, у силі Божій, зо зброєю правди в правиці й лівиці,",
            "headers": []
        },
        "8": {
            "verse": "через славу й безчестя, через ганьбу й хвалу, як обманці, але ми правдиві;",
            "headers": []
        },
        "9": {
            "verse": "як незнані, та познані, як умираючі, та ось ми живі; як карані, та не забиті;",
            "headers": []
        },
        "10": {
            "verse": "як сумні, але завжди веселі; як убогі, але багатьох ми збагачуємо; як ті, що нічого не мають, але всім володіємо.",
            "headers": []
        },
        "11": {
            "verse": "Уста наші відкрились до вас, коринтяни, серце наше розширене!",
            "headers": []
        },
        "12": {
            "verse": "У нас вам не тісно, але тісно вам у ваших серцях!",
            "headers": []
        },
        "13": {
            "verse": "Такою ж відплатою говорю, немов дітям розширені будьте й ви!",
            "headers": []
        },
        "14": {
            "verse": "До чужого ярма не впрягайтесь з невірними; бо що спільного між праведністю та беззаконням, або яка спільність у світла з темрявою?",
            "headers": []
        },
        "15": {
            "verse": "Яка згода в Христа з белійяаром? Або яка частка вірного з невірним?",
            "headers": []
        },
        "16": {
            "verse": "Або яка згода поміж Божим храмом та ідолами? Бо ви храм Бога Живого, як Бог прорік: Поселюсь серед них і ходитиму, і буду їм Богом, а вони будуть народом Моїм!",
            "headers": []
        },
        "17": {
            "verse": "Вийдіть тому з-поміж них та й відлучіться, каже Господь, і не торкайтесь нечистого, і Я вас прийму,",
            "headers": []
        },
        "18": {
            "verse": "і буду Я вам за Отця, а ви за синів і дочок Мені будете, говорить Господь Вседержитель!",
            "headers": []
        }
    },
    "7": {
        "1": {
            "verse": "Отож, мої любі, мавши ці обітниці, очистьмо себе від усякої нечисти тіла та духа, і творімо святиню у Божім страху!",
            "headers": []
        },
        "2": {
            "verse": "Дайте місце для нас! Ми нікого не скривдили, нікого не зіпсували, нікого не ошукали!",
            "headers": []
        },
        "3": {
            "verse": "Говорю не на осуд, бо я перед тим був сказав, що ви в серцях наших, щоб нам із вами чи померти чи жити.",
            "headers": []
        },
        "4": {
            "verse": "У мене велика сміливість до вас, велика мені похвала з вас, я повний потіхи, збагачаюся радістю при всякому нашому горі.",
            "headers": []
        },
        "5": {
            "verse": "Бо коли ми прийшли в Македонію, тіло наше не мало спочинку ніякого, у всьому бідуючи: назовні бої, страхіття всередині.",
            "headers": []
        },
        "6": {
            "verse": "Але Бог, що тішить принижених, потішив нас приходом Тита,",
            "headers": []
        },
        "7": {
            "verse": "і не тільки його прибуттям, а й потішенням, що ним він потішився з вас, коли розповідав нам про вашу журбу, про ваш смуток, про вашу горливість до мене, так що я більше тішився.",
            "headers": []
        },
        "8": {
            "verse": "Коли я й засмутив вас листом, то не каюся, хоч і каявся був, бо бачу, що той лист засмутив вас, хоч і часово.",
            "headers": []
        },
        "9": {
            "verse": "Я радію тепер не тому, що ви засмутились, а що ви засмутилися на покаяння, бо ви засмутились для Бога, щоб ні в чому не мати втрати від нас.",
            "headers": []
        },
        "10": {
            "verse": "Бо смуток для Бога чинить каяття на спасіння, а про нього не жалуємо, а смуток світський чинить смерть.",
            "headers": []
        },
        "11": {
            "verse": "Бо ось саме це, що ви засмутились для Бога, яку пильність велику воно вам зробило, яку оборону, яке обурення, який страх, яке бажання, яку горливість, яку помсту! Ви в усім показали, що чисті ви в справі.",
            "headers": []
        },
        "12": {
            "verse": "А коли я й писав вам, то не через того, хто кривдить, і не через покривдженого, а щоб виявилася для вас наша пильність про вас перед Богом.",
            "headers": []
        },
        "13": {
            "verse": "Тому то потіхою вашою втішились ми, а ще більше зраділи ми радістю Тита, що ви всі заспокоїли духа його.",
            "headers": []
        },
        "14": {
            "verse": "Бо коли я про вас йому чим похвалився, то не осоромився; але як ми вам говорили все правду, так і наша хвала перед Титом правдива була!",
            "headers": []
        },
        "15": {
            "verse": "І серце його прихильніше до вас, коли згадує він про покору всіх вас, як його прийняли ви були зо страхом і тремтінням.",
            "headers": []
        },
        "16": {
            "verse": "Отож, тішуся я, що можу покластись у всьому на вас!",
            "headers": []
        }
    },
    "8": {
        "1": {
            "verse": "Повідомляємо ж вас, браття, про Божу благодать, що дана Церквам македонським,",
            "headers": []
        },
        "2": {
            "verse": "що серед великого досвіду горя вони мають радість рясну, і глибоке їхнє убозтво збагатилось багатством їхньої щирости;",
            "headers": []
        },
        "3": {
            "verse": "бо вони добровільні в міру сил своїх, і над силу, засвідчую,",
            "headers": []
        },
        "4": {
            "verse": "із ревним благанням вони нас просили, щоб ми прийняли дар та спільність служіння святим.",
            "headers": []
        },
        "5": {
            "verse": "І не так, як надіялись ми, але віддали себе перш Господеві та нам із волі Божої,",
            "headers": []
        },
        "6": {
            "verse": "щоб ми благали Тита, щоб він, як був перше зачав, так і скінчив би в вас оце добре діло.",
            "headers": []
        },
        "7": {
            "verse": "А ви, як у всім, збагачуєтесь: вірою, і словом, і розумом, і всякою пильністю, і вашою любов'ю до нас, щоб збагачувались ви і в благодаті оцій.",
            "headers": []
        },
        "8": {
            "verse": "Не кажу це, як наказа, але пильністю інших досвідчую щирість любови й вашої.",
            "headers": []
        },
        "9": {
            "verse": "Бо ви знаєте благодать Господа нашого Ісуса Христа, Який, бувши багатий, збіднів ради вас, щоб ви збагатились Його убозтвом.",
            "headers": []
        },
        "10": {
            "verse": "І раду даю вам про це, бо це вам на пожиток, що не тільки чинили, але перші ви стали й бажати з минулого року.",
            "headers": []
        },
        "11": {
            "verse": "А тепер закінчіть роботу, щоб ви, як горливо бажали, так і виконали б у міру можности.",
            "headers": []
        },
        "12": {
            "verse": "Бо коли є охота, то приємна вона згідно з тим, що хто має, а не з тим, чого хто не має.",
            "headers": []
        },
        "13": {
            "verse": "Хай не буде для інших полегша, а тягар для вас, але рівність для всіх.",
            "headers": []
        },
        "14": {
            "verse": "Часу теперішнього ваш достаток нехай нестаткові їхньому допоможе, щоб і їхній достаток був на ваш нестаток, щоб рівність була,",
            "headers": []
        },
        "15": {
            "verse": "як написано: Хто мав багато, той не мав зайвини, а хто мало, не мав недостачі.",
            "headers": []
        },
        "16": {
            "verse": "Та Богові дяка, що Він таку пильність про вас дав у Титове серце,",
            "headers": []
        },
        "17": {
            "verse": "бо благання прийняв він, але, бувши горливий, удався до вас добровільно.",
            "headers": []
        },
        "18": {
            "verse": "А з ним разом послали ми брата, якого по всіх Церквах хвалять за Євангелію,",
            "headers": []
        },
        "19": {
            "verse": "і не тільки оце, але вибраний був від Церков бути товаришем нашим у дорозі для благодаті тієї, якій служимо ми на хвалу Самого Господа,",
            "headers": []
        },
        "20": {
            "verse": "остерігаючись того, щоб хто не дорікав нам цим достатком, що ним служимо ми,",
            "headers": []
        },
        "21": {
            "verse": "дбаючи про добро не тільки перед Богом, але й перед людьми.",
            "headers": []
        },
        "22": {
            "verse": "А ми з ними послали були брата нашого, про пильність якого ми часто досвідчувались у речах багатьох, який ще пильніший тепер через велике довір'я до вас.",
            "headers": []
        },
        "23": {
            "verse": "Щодо Тита, то він мій товариш, а ваш співробітник; щождо наших братів вони посланці від Церков, вони слава Христова!",
            "headers": []
        },
        "24": {
            "verse": "Отож, дайте їм доказа своєї любови й нашого хваління вас перед Церквами!",
            "headers": []
        }
    },
    "9": {
        "1": {
            "verse": "А про службу святим мені зайво писати до вас,",
            "headers": []
        },
        "2": {
            "verse": "бо відаю вашу охоту, і нею хвалюся за вас македонянам, що Ахая готова з минулого року, а ваша ревність заохотила багатьох.",
            "headers": []
        },
        "3": {
            "verse": "А я послав братів, щоб моя похвала, щодо вас, не даремна була в цім випадкові, але, як казав, щоб були ви приготовані,",
            "headers": []
        },
        "4": {
            "verse": "щоб, коли македоняни прийдуть зо мною та знайдуть, що ви неготові, щоб не осоромитись нам не кажемо вам у цій речі.",
            "headers": []
        },
        "5": {
            "verse": "Отож, я надумався, що треба вблагати братів, щоб пішли перше до вас та приготували заздалегідь оголошений ваш щедрий дар, щоб був він приготований, як щедрий дар, а не річ примусова.",
            "headers": []
        },
        "6": {
            "verse": "А до цього кажу: Хто скупо сіє, той скупо й жатиме, а хто сіє щедро, той щедро й жатиме!",
            "headers": []
        },
        "7": {
            "verse": "Нехай кожен дає, як серце йому призволяє, не в смутку й не з примусу, бо Бог любить того, хто з радістю дає!",
            "headers": []
        },
        "8": {
            "verse": "А Бог має силу всякою благодаттю вас збагатити, щоб ви, мавши завжди в усьому всілякий достаток, збагачувалися всяким добрим учинком,",
            "headers": []
        },
        "9": {
            "verse": "як написано: Розсипав та вбогим роздав, Його справедливість триває навіки!",
            "headers": []
        },
        "10": {
            "verse": "А Той, Хто насіння дає сіячеві та хліб на поживу, нехай дасть і примножить ваше насіння, і нехай Він зростить плоди праведности вашої,",
            "headers": []
        },
        "11": {
            "verse": "щоб усім ви збагачувались на всіляку щирість, яка через нас чинить Богові дяку.",
            "headers": []
        },
        "12": {
            "verse": "Бо діло служіння цього не тільки виповнює недостачі святих, але й багатіє багатьма подяками Богові.",
            "headers": []
        },
        "13": {
            "verse": "Досвідченням цього служіння вони хвалять Бога за послух Христовій Євангелії, що ви визнаєте її, та за щирість учасництва з ними й усіма,",
            "headers": []
        },
        "14": {
            "verse": "вони за вас моляться й тужать по вас із-за дуже великої Божої благодаті на вас.",
            "headers": []
        },
        "15": {
            "verse": "Дяка Богові за невимовний дар Його!",
            "headers": []
        }
    },
    "10": {
        "1": {
            "verse": "А я сам, Павло, благаю вас лагідністю й ласкавістю Христовою; я, коли присутній слухняний між вами, а не бувши між вами сміливий я супроти вас.",
            "headers": []
        },
        "2": {
            "verse": "І благаю, щоб я, прибувши, не осмілився надією, що нею я думаю сміливим бути проти деяких, що про нас вони гадають, ніби ми поступаєм за тілом.",
            "headers": []
        },
        "3": {
            "verse": "Бо ходячи в тілі, не за тілом воюємо ми,",
            "headers": []
        },
        "4": {
            "verse": "зброя бо нашого воювання не тілесна, але міцна Богом на зруйнування твердинь, ми руйнуємо задуми,",
            "headers": []
        },
        "5": {
            "verse": "і всяке винесення, що підіймається проти пізнання Бога, і полонимо всяке знання на послух Христові,",
            "headers": []
        },
        "6": {
            "verse": "і покарати ми готові всякий непослух, коли здійсниться послух ваш.",
            "headers": []
        },
        "7": {
            "verse": "Чи на обличчя ви дивитеся? Як хто певний про себе, що Христовий він, нехай думає знов по собі, що як сам він Христовий, так само Христові й ми.",
            "headers": []
        },
        "8": {
            "verse": "Бо коли б я ще більш став хвалитися нашою владою, яку дав нам Господь на збудування, а не на зруйнування ваше, то не осоромлюсь.",
            "headers": []
        },
        "9": {
            "verse": "Та щоб не здавалось, ніби хочу лякати вас листами.",
            "headers": []
        },
        "10": {
            "verse": "Бо листи його кажуть важкі та міцні, але особисто присутній слабий, а мова його незначна,",
            "headers": []
        },
        "11": {
            "verse": "такий нехай знає оце, що які ми на слові в листах, неприсутніми бувши, такі ми й на ділі, присутніми бувши.",
            "headers": []
        },
        "12": {
            "verse": "Бо не сміємо вважати себе чи рівняти до інших, що самі себе хвалять, вони нерозумно самі себе міряють собою, і рівняють з собою себе.",
            "headers": []
        },
        "13": {
            "verse": "Ми ж не будем хвалитись над міру, а в міру мірила, що його Бог призначив на міру для нас, щоб і до нас досягти.",
            "headers": []
        },
        "14": {
            "verse": "Бо ми не розтягуємося над міру, ніби не досягли ми до вас, бо ми досягли аж до вас із Євангелією Христовою.",
            "headers": []
        },
        "15": {
            "verse": "Ми не хвалимось над міру у чужих працях, але маємо надію, що як буде рости ваша віра, то за нашим мірилом сильно звеличимося ми між вами,",
            "headers": []
        },
        "16": {
            "verse": "щоб і в дальших за вами країнах звіщати Євангелію, а не хвалитись готовим, як це чужі твердять.",
            "headers": []
        },
        "17": {
            "verse": "А хто хвалиться, нехай хвалиться в Господі!",
            "headers": []
        },
        "18": {
            "verse": "Бо достойний не той, хто сам себе хвалить, але кого хвалить Господь!",
            "headers": []
        }
    },
    "11": {
        "1": {
            "verse": "О, коли б потерпіли ви трохи безумство моє! Але й терпите ви мене.",
            "headers": []
        },
        "2": {
            "verse": "Бо пильную про вас пильністю Божою, заручив бо я вас одному чоловікові, щоб Христові привести вас чистою дівою.",
            "headers": []
        },
        "3": {
            "verse": "Та боюсь я, як змій звів був Єву лукавством своїм, щоб так не попсувалися ваші думки, і ви не вхилилися від простоти й чистости, що в Христі.",
            "headers": []
        },
        "4": {
            "verse": "Коли бо хто прийде й зачне проповідувати про Ісуса іншого, про якого ми не проповідували, або приймете іншого Духа, якого ви не прийняли, або іншу Євангелію, якої ви не прийняли, то радо терпіли б ви те!",
            "headers": []
        },
        "5": {
            "verse": "Та думаю я, що нічим не лишаюсь позад передніших апостолів.",
            "headers": []
        },
        "6": {
            "verse": "Хоч і неук я словом, але не знанням, та всюди в усьому ми виявлені поміж вами.",
            "headers": []
        },
        "7": {
            "verse": "Чи я гріх учинив, себе впокоряючи, щоб підвищити вас, бо я Божу Євангелію благовістив для вас дармо?",
            "headers": []
        },
        "8": {
            "verse": "Оббирав я інші Церкви, приймаючи плату для служіння вам. А коли я прийшов до вас і терпів недостачу, то нікого я не обтяжив.",
            "headers": []
        },
        "9": {
            "verse": "Бо мій нестаток поповнили брати, що прийшли з Македонії; і в усьому беріг я себе, щоб не бути для вас тягарем, і збережу.",
            "headers": []
        },
        "10": {
            "verse": "Як правда Христова в мені, так оця похвала не замовчана буде про мене в країнах Ахаї.",
            "headers": []
        },
        "11": {
            "verse": "Для чого? Тому, що я вас не люблю? Відомо те Богові!",
            "headers": []
        },
        "12": {
            "verse": "А що я роблю, те й робитиму, щоб відтяти причину для тих, хто шукає причини, щоб у тому, чим хваляться, показались такі, як і ми.",
            "headers": []
        },
        "13": {
            "verse": "Такі бо фальшиві апостоли, лукаві робітники, що підроблюються на Христових апостолів.",
            "headers": []
        },
        "14": {
            "verse": "І не дивно, бо сам сатана прикидається анголом світла!",
            "headers": []
        },
        "15": {
            "verse": "Отож, не велика це річ, якщо й слуги його прикидаються слугами правди. Буде їхній кінець згідно з учинками їхніми!",
            "headers": []
        },
        "16": {
            "verse": "Знову кажу: хай ніхто не вважає мене за безумного! А як ні, то прийміть мене бодай як безумного, щоб хоч трохи й я похвалився!",
            "headers": []
        },
        "17": {
            "verse": "А що я кажу, не кажу того в Господі, але ніби в безумстві у цій частині хвали.",
            "headers": []
        },
        "18": {
            "verse": "Через те ж, що тілом багато-хто хваляться, то й я похвалюся.",
            "headers": []
        },
        "19": {
            "verse": "Бо ви терпите радо безумних, самі мудрими бувши.",
            "headers": []
        },
        "20": {
            "verse": "Бо ви терпите, коли вас хто неволить, коли хто об'їдає, коли хто обдирає, коли хто підвищується, коли хто по щоках вас б'є.",
            "headers": []
        },
        "21": {
            "verse": "На безчестя кажу, що ми ніби стратили сили. Коли хто відважиться чим, то скажу нерозумно відважуюся й я.",
            "headers": []
        },
        "22": {
            "verse": "Євреї вони? То й я. Ізраїльтяни вони? То й я. Насіння вони Авраамове? То й я!",
            "headers": []
        },
        "23": {
            "verse": "Слуги Христові вони? Говорю нерозумне: більш я! Я був більш у працях, у ранах над міру, частіш у в'язницях, часто при смерті.",
            "headers": []
        },
        "24": {
            "verse": "Від євреїв п'ять раз я прийняв був по сорок ударів без одного,",
            "headers": []
        },
        "25": {
            "verse": "тричі киями бито мене, один раз мене каменували, тричі розбивсь корабель, ніч і день я пробув у глибочині морській;",
            "headers": []
        },
        "26": {
            "verse": "у мандрівках я часто бував, бував у небезпеках на річках, у небезпеках розбійничих, у небезпеках свого народу, у небезпеках поган, у небезпеках по містах, у небезпеках на пустині, у небезпеках на морі, у небезпеках між братами фальшивими,",
            "headers": []
        },
        "27": {
            "verse": "у виснажуванні та в праці, часто в недосипанні, у голоді й спразі, часто в пості, у холоді та в наготі.",
            "headers": []
        },
        "28": {
            "verse": "Окрім зовнішнього, налягають на мене денні повинності й журба про всі Церкви.",
            "headers": []
        },
        "29": {
            "verse": "Хто слабує, а я не слабую? Хто спокушується, а я не палюся?",
            "headers": []
        },
        "30": {
            "verse": "Коли треба хвалитись, то неміччю я похвалюся.",
            "headers": []
        },
        "31": {
            "verse": "Знає Бог і Отець Господа нашого Ісуса Христа, а Він благословенний навіки, що я не говорю неправди.",
            "headers": []
        },
        "32": {
            "verse": "У Дамаску намісник царя Арети стеріг місто Дамаск, щоб схопити мене,",
            "headers": []
        },
        "33": {
            "verse": "але по мурі мене спущено в коші віконцем, і я з рук його втік!",
            "headers": []
        }
    },
    "12": {
        "1": {
            "verse": "Не корисно хвалитись мені, бо я прийду до видінь і об'явлень Господніх.",
            "headers": []
        },
        "2": {
            "verse": "Я знаю чоловіка в Христі, що він чотирнадцять років тому чи в тілі, не знаю, чи без тіла, не знаю, знає Бог був узятий до третього неба.",
            "headers": []
        },
        "3": {
            "verse": "І чоловіка я знаю такого, чи в тілі, чи без тіла, не знаю, знає Бог,",
            "headers": []
        },
        "4": {
            "verse": "що до раю був узятий, і чув він слова невимовні, що не можна людині їх висловити.",
            "headers": []
        },
        "5": {
            "verse": "Отаким похвалюся, а собою хвалитись не буду, хіба тільки своїми немочами.",
            "headers": []
        },
        "6": {
            "verse": "Бо коли я захочу хвалитись, то безумний не буду, бо правду казатиму; але стримуюсь я, щоб про мене хто більш не подумав, ніж бачить у мені або чує від мене.",
            "headers": []
        },
        "7": {
            "verse": "А щоб я через пребагато об'явлень не величався, то дано мені в тіло колючку, посланця сатани, щоб бив в обличчя мене, щоб я не величався.",
            "headers": []
        },
        "8": {
            "verse": "Про нього три рази благав я Господа, щоб він відступився від мене.",
            "headers": []
        },
        "9": {
            "verse": "І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.",
            "headers": []
        },
        "10": {
            "verse": "Тому любо мені перебувати в недугах, у прикростях, у бідах, у переслідуваннях, в утисках через Христа. Коли бо я слабий, тоді я сильний.",
            "headers": []
        },
        "11": {
            "verse": "Хвалячися, я став нерозумний, до того мене ви примусили. Бо хвалити мене мали б ви, бо ні в чому я не залишився позад від найперших апостолів, хоч я й ніщо.",
            "headers": []
        },
        "12": {
            "verse": "А ознаки апостола виявилися між вами в усякім терпінні, у знаменах і чудах та в силах.",
            "headers": []
        },
        "13": {
            "verse": "Що бо є, що ним ви понизилися більше від інших Церков? Хіба те, що я сам тягарем вам не був? Даруйте мені цю провину!",
            "headers": []
        },
        "14": {
            "verse": "Ось утретє готовий прийти я до вас, і не буду для вас тягарем, не шукаю бо вашого я, тільки вас. Не діти повинні збирати маєток батькам, але дітям батьки.",
            "headers": []
        },
        "15": {
            "verse": "Я ж з охотою витрачуся й себе витрачу за душі ваші, хоч що більше люблю вас, то менше я люблений.",
            "headers": []
        },
        "16": {
            "verse": "Та нехай буде так, тягара я на вас не поклав, але, бувши хитрий, я лукавством від вас брав.",
            "headers": []
        },
        "17": {
            "verse": "Чи я використовував вас через когось із тих, кого до вас посилав?",
            "headers": []
        },
        "18": {
            "verse": "Ублагав я був Тита, і з ним послав брата. Чи Тит використав вас чим? Хіба ми ходили не в одному дусі? Хіба не одними стопами?",
            "headers": []
        },
        "19": {
            "verse": "Чи ви знову не думаєте, що виправдуємось перед вами? Перед Богом, у Христі ми говоримо, а все, любі, на вашу будову!",
            "headers": []
        },
        "20": {
            "verse": "Я ж боюся, щоб, прийшовши, не знайшов вас такими, якими не хочу, і щоб мене не знайшли ви таким, якого не хочете, хай не будуть між вами суперечка, заздрість, гніви, обмани, свари, нашепти, пихи, безладдя,",
            "headers": []
        },
        "21": {
            "verse": "щоб знову, коли я прийду, не принизив мене поміж вами мій Бог, і щоб мені не оплакувати багатьох, що перше згрішили були, і не покаялися в нечистості, і в перелюбі, і в розпусті, що коїли їх.",
            "headers": []
        }
    },
    "13": {
        "1": {
            "verse": "Оце втретє до вас я йду. Кожна справа хай станеться вироком двох чи трьох свідків.",
            "headers": []
        },
        "2": {
            "verse": "Попереджував я й попередую, як у вас був удруге, так тепер неприсутній, отих, що згрішили перед тим, і всіх інших, що коли прийду знову, то я не помилую,",
            "headers": []
        },
        "3": {
            "verse": "через те, що шукаєте доказу, що в мені промовляє Христос, Який не безсилий до вас, але сильний у вас.",
            "headers": []
        },
        "4": {
            "verse": "Бо хоч Він був і розп'ятий в немочі, та живий із сили Божої. Так і ми, хоча немічні в Нім, та з Ним будемо жити з Божої сили у вас.",
            "headers": []
        },
        "5": {
            "verse": "Випробовуйте самих себе, чи ви в вірі, пізнавайте самих себе. Хіба ви не знаєте самих себе, що Ісус Христос у вас? Хіба тільки, що ви не такі, якими мали б бути.",
            "headers": []
        },
        "6": {
            "verse": "Але маю надію, що пізнаєте ви, що ми такі, якими мали б бути.",
            "headers": []
        },
        "7": {
            "verse": "І ми молимо Бога, щоб ви не чинили ніякого лиха, не для того, щоб виявились ми досвідчені, а щоб учинили ви добре, а ми будем немов негідні.",
            "headers": []
        },
        "8": {
            "verse": "Бо нічого не можемо ми проти правди, а за правду.",
            "headers": []
        },
        "9": {
            "verse": "Ми тішимося, коли ми слабі, а ви сильні. Про це й молимось щоб були досконалими ви!",
            "headers": []
        },
        "10": {
            "verse": "Ось тому то, відсутній, пишу це, щоб прийшовши, не мав я вчинити суворо за владою, якої Господь мені дав на будування, а не на руйнування.",
            "headers": []
        },
        "11": {
            "verse": "А накінець, браття, радійте, удосконалюйтесь, тіштеся, будьте однодумні, майте мир, і Бог любови та миру буде з вами!",
            "headers": []
        },
        "12": {
            "verse": "Вітайте один одного святим поцілунком!",
            "headers": []
        },
        "13": {
            "verse": "(13-12) Усі святі вас вітають!",
            "headers": []
        },
        "14": {
            "verse": "(13-13) Благодать Господа нашого Ісуса Христа, і любов Бога й Отця, і причастя Святого Духа нехай буде зо всіма вами! Амінь.",
            "headers": []
        }
    }
}