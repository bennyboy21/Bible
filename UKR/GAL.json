{
    "1": {
        "1": {
            "verse": "Апостол Павло, поставлений ні від людей, ані від чоловіка, але від Ісуса Христа й Бога Отця, що з мертвих Його воскресив,",
            "headers": []
        },
        "2": {
            "verse": "і присутня зо мною вся браття, до Церков галатійських:",
            "headers": []
        },
        "3": {
            "verse": "благодать вам і мир від Бога, Отця нашого, і Господа Ісуса Христа,",
            "headers": []
        },
        "4": {
            "verse": "що за наші гріхи дав Самого Себе, щоб від злого сучасного віку нас визволити, за волею Бога й Отця нашого,",
            "headers": []
        },
        "5": {
            "verse": "Йому слава на віки вічні, амінь!",
            "headers": []
        },
        "6": {
            "verse": "Дивуюся я, що ви так скоро відхилюєтесь від того, хто покликав Христовою благодаттю вас, на іншу Євангелію,",
            "headers": []
        },
        "7": {
            "verse": "що не інша вона, але деякі є, що вас непокоять, і хочуть перевернути Христову Євангелію.",
            "headers": []
        },
        "8": {
            "verse": "Але якби й ми або Ангол із неба зачав благовістити вам не те, що ми вам благовістили, нехай буде проклятий!",
            "headers": []
        },
        "9": {
            "verse": "Як ми перше казали, і тепер знов кажу: коли хто вам не те благовістить, що ви прийняли, нехай буде проклятий!",
            "headers": []
        },
        "10": {
            "verse": "Бо тепер чи я в людей шукаю признання чи в Бога? Чи людям дбаю я догоджати? Бо коли б догоджав я ще людям, я не був би рабом Христовим.",
            "headers": []
        },
        "11": {
            "verse": "Звіщаю ж вам, браття, що Євангелія, яку я благовістив, вона не від людей.",
            "headers": []
        },
        "12": {
            "verse": "Бо я не прийняв, ні навчився її від людини, але відкриттям Ісуса Христа.",
            "headers": []
        },
        "13": {
            "verse": "Чули бо ви про моє поступовання перше в юдействі, що Божу Церкву жорстоко я переслідував та руйнував її.",
            "headers": []
        },
        "14": {
            "verse": "І я перевищував в юдействі багатьох своїх ровесників роду мого, бувши запеклим прихильником моїх отцівських передань.",
            "headers": []
        },
        "15": {
            "verse": "Коли ж Бог, що вибрав мене від утроби матері моєї і покликав благодаттю Своєю, уподобав",
            "headers": []
        },
        "16": {
            "verse": "виявити мною Сина Свого, щоб благовістив я Його між поганами, я не радився зараз із тілом та кров'ю,",
            "headers": []
        },
        "17": {
            "verse": "і не відправився в Єрусалим до апостолів, що передо мною були, а пішов я в Арабію, і знову вернувся в Дамаск.",
            "headers": []
        },
        "18": {
            "verse": "По трьох роках потому пішов я в Єрусалим побачити Кифу, і в нього пробув днів із п'ятнадцять.",
            "headers": []
        },
        "19": {
            "verse": "А іншого з апостолів я не бачив, крім Якова, брата Господнього.",
            "headers": []
        },
        "20": {
            "verse": "А що вам пишу, ось кажу перед Богом, що я не обманюю!",
            "headers": []
        },
        "21": {
            "verse": "Потому пішов я до сирських та кілікійських країн.",
            "headers": []
        },
        "22": {
            "verse": "Церквам же Христовим в Юдеї я знаний не був особисто,",
            "headers": []
        },
        "23": {
            "verse": "тільки чули вони, що той, що колись переслідував їх, благовістить тепер віру, що колись руйнував був її.",
            "headers": []
        },
        "24": {
            "verse": "І славили Бога вони через мене!",
            "headers": []
        }
    },
    "2": {
        "1": {
            "verse": "Потому, по чотирнадцяти роках, я знову ходив в Єрусалим із Варнавою, взявши й Тита з собою.",
            "headers": []
        },
        "2": {
            "verse": "А пішов я за відкриттям. І подав їм Євангелію, що її проповідую між поганами, особливо знатнішим, чи не дарма змагаюся я чи змагався.",
            "headers": []
        },
        "3": {
            "verse": "Але й Тит, що зо мною, бувши греком, не був до обрізання змушений.",
            "headers": []
        },
        "4": {
            "verse": "А щодо прибулих фальшивих братів, що прийшли підглядати нашу вільність, яку маємо в Христі Ісусі, щоб нас поневолити,",
            "headers": []
        },
        "5": {
            "verse": "то ми їх не послухали ані на хвилю, і не піддалися були, щоб тривала в вас правда Євангелії.",
            "headers": []
        },
        "6": {
            "verse": "Щождо тих, що за щось уважають себе, та якими колись вони були, то ні в чому різниці для мене нема, не дивиться Бог на особу людини! Бо ті, що за щось уважають себе, нічого мені не додали,",
            "headers": []
        },
        "7": {
            "verse": "але навпаки, побачивши, що мені припоручена Євангелія для необрізаних, як Петрові для обрізаних,",
            "headers": []
        },
        "8": {
            "verse": "бо Той, хто помагав Петрові в апостольстві між обрізаними, помагав і мені між поганами,",
            "headers": []
        },
        "9": {
            "verse": "і, пізнавши ту благодать, що дана мені, Яків, і Кифа, і Іван, що стовпами вважаються, подали мені та Варнаві правиці спільноти, щоб ми для поган працювали, вони ж для обрізаних,",
            "headers": []
        },
        "10": {
            "verse": "тільки щоб ми пам'ятали про вбогих, що я й пильнував був чинити таке.",
            "headers": []
        },
        "11": {
            "verse": "Коли ж Кифа прийшов був до Антіохії, то відкрито я виступив супроти нього, заслуговував бо він на осуд.",
            "headers": []
        },
        "12": {
            "verse": "Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних.",
            "headers": []
        },
        "13": {
            "verse": "А з ним лицемірили й інші юдеї, так що навіть Варнава пристав був до їхнього лицемірства.",
            "headers": []
        },
        "14": {
            "verse": "А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?",
            "headers": []
        },
        "15": {
            "verse": "Ми юдеї природою, а не грішники з поган...",
            "headers": []
        },
        "16": {
            "verse": "А коли ми дізнались, що людина не може бути виправдана ділами Закону, але тільки вірою в Христа Ісуса, то ми ввірували в Христа Ісуса, щоб нам виправдатися вірою в Христа, а не ділами Закону. Бо жадна людина ділами Закону не буде виправдана!",
            "headers": []
        },
        "17": {
            "verse": "Коли ж, шукаючи виправдання в Христі, ми й самі показалися грішниками, то хіба Христос слуга гріху? Зовсім ні!",
            "headers": []
        },
        "18": {
            "verse": "Бо коли я будую знов те, що був зруйнував, то самого себе роблю злочинцем.",
            "headers": []
        },
        "19": {
            "verse": "Бо Законом я вмер для Закону, щоб жити для Бога. Я розп'ятий з Христом.",
            "headers": []
        },
        "20": {
            "verse": "І живу вже не я, а Христос проживає в мені. А що я живу в тілі тепер, живу вірою в Божого Сина, що мене полюбив, і видав за мене Самого Себе.",
            "headers": []
        },
        "21": {
            "verse": "Божої благодаті я не відкидаю. Бо коли набувається правда Законом, то надармо Христос був умер!",
            "headers": []
        }
    },
    "3": {
        "1": {
            "verse": "О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп'ятий?",
            "headers": []
        },
        "2": {
            "verse": "Це одне хочу знати від вас: чи ви прийняли Духа ділами Закону, чи із проповіді про віру?",
            "headers": []
        },
        "3": {
            "verse": "Чи ж ви аж такі нерозумні? Духом почавши, кінчите тепер тілом?",
            "headers": []
        },
        "4": {
            "verse": "Чи ви так багато терпіли надармо? Коли б тільки надармо!",
            "headers": []
        },
        "5": {
            "verse": "Отже, Той, Хто вам Духа дає й чуда чинить між вами, чи чинить ділами Закону, чи із проповіді про віру?",
            "headers": []
        },
        "6": {
            "verse": "Так як Авраам був увірував в Бога, і це залічено за праведність йому.",
            "headers": []
        },
        "7": {
            "verse": "Тож знайте, що ті, хто від віри, то сини Авраамові.",
            "headers": []
        },
        "8": {
            "verse": "І Писання, передбачивши, що вірою Бог виправдає поган, благовістило Авраамові: Благословляться в тобі всі народи!",
            "headers": []
        },
        "9": {
            "verse": "Тому ті, хто від віри, будуть поблагословлені з вірним Авраамом.",
            "headers": []
        },
        "10": {
            "verse": "А всі ті, хто на діла Закону покладається, вони під прокляттям. Бо написано: Проклятий усякий, хто не триває в усьому, що написано в книзі Закону, щоб чинити оте!",
            "headers": []
        },
        "11": {
            "verse": "А що перед Богом Законом ніхто не виправдується, то це ясно, бо праведний житиме вірою.",
            "headers": []
        },
        "12": {
            "verse": "А Закон не від віри, але хто чинитиме те, той житиме ним.",
            "headers": []
        },
        "13": {
            "verse": "Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,",
            "headers": []
        },
        "14": {
            "verse": "щоб Авраамове благословення в Ісусі Христі поширилося на поган, щоб обітницю Духа прийняти нам вірою.",
            "headers": []
        },
        "15": {
            "verse": "Браття, кажу я по-людському: навіть людського затвердженого заповіту ніхто не відкидає та до нього не додає.",
            "headers": []
        },
        "16": {
            "verse": "А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос.",
            "headers": []
        },
        "17": {
            "verse": "А я кажу це, що заповіту, від Бога затвердженого, Закон, що прийшов по чотириста тридцяти роках, не відкидає, щоб обітницю він зруйнував.",
            "headers": []
        },
        "18": {
            "verse": "Бо коли від Закону спадщина, то вже не з обітниці; Авраамові ж Бог дарував із обітниці.",
            "headers": []
        },
        "19": {
            "verse": "Що ж Закон? Він був даний з причини переступів, аж поки прийде Насіння, якому обітниця дана була; він учинений був Анголами рукою посередника.",
            "headers": []
        },
        "20": {
            "verse": "Але посередник не є для одного, Бог же один.",
            "headers": []
        },
        "21": {
            "verse": "Отож, чи ж Закон проти Божих обітниць? Зовсім ні! Якби бо був даний Закон, щоб він міг оживляти, то праведність справді була б від Закону!",
            "headers": []
        },
        "22": {
            "verse": "Та все зачинило Писання під гріх, щоб віруючим була дана обітниця з віри в Ісуса Христа.",
            "headers": []
        },
        "23": {
            "verse": "Але поки прийшла віра, під Законом стережено нас, замкнених до приходу віри, що мала об'явитись.",
            "headers": []
        },
        "24": {
            "verse": "Тому то Закон виховником був до Христа, щоб нам виправдатися вірою.",
            "headers": []
        },
        "25": {
            "verse": "А як віра прийшла, то вже ми не під виховником.",
            "headers": []
        },
        "26": {
            "verse": "Бо ви всі сини Божі через віру в Христа Ісуса!",
            "headers": []
        },
        "27": {
            "verse": "Бо ви всі, що в Христа охристилися, у Христа зодягнулися!",
            "headers": []
        },
        "28": {
            "verse": "Нема юдея, ні грека, нема раба, ані вільного, нема чоловічої статі, ані жіночої, бо всі ви один у Христі Ісусі!",
            "headers": []
        },
        "29": {
            "verse": "А коли ви Христові, то ви Авраамове насіння й за обітницею спадкоємці.",
            "headers": []
        }
    },
    "4": {
        "1": {
            "verse": "Тож кажу я: поки спадкоємець дитина, він нічим від раба не різниться, хоч він пан над усім,",
            "headers": []
        },
        "2": {
            "verse": "але під опікунами та керівниками знаходиться він аж до часу, що визначив батько.",
            "headers": []
        },
        "3": {
            "verse": "Так і ми, поки дітьми були, то були поневолені стихіями світу.",
            "headers": []
        },
        "4": {
            "verse": "Як настало ж виповнення часу, Бог послав Свого Сина, що родився від жони, та став під Законом,",
            "headers": []
        },
        "5": {
            "verse": "щоб викупити підзаконних, щоб усиновлення ми прийняли.",
            "headers": []
        },
        "6": {
            "verse": "А що ви сини, Бог послав у ваші серця Духа Сина Свого, що викликує: Авва, Отче!",
            "headers": []
        },
        "7": {
            "verse": "Тому ти вже не раб, але син. А як син, то й спадкоємець Божий через Христа.",
            "headers": []
        },
        "8": {
            "verse": "Та тоді, не знаючи Бога, служили ви тим, що з істоти богами вони не були.",
            "headers": []
        },
        "9": {
            "verse": "А тепер, як пізнали ви Бога, чи краще як Бог вас пізнав, як вертаєтесь знов до слабих та вбогих стихій, яким хочете знов, як давніше, служити?",
            "headers": []
        },
        "10": {
            "verse": "Ви вважаєте пильно на дні та на місяці, і на пори та роки.",
            "headers": []
        },
        "11": {
            "verse": "Я боюся за вас, чи не дармо я працював коло вас?...",
            "headers": []
        },
        "12": {
            "verse": "Прошу я вас, браття, будьте, як я, бо й я такий самий, як ви. Нічим ви мене не покривдили!",
            "headers": []
        },
        "13": {
            "verse": "І знаєте ви, що в немочі тіла я перше звіщав вам Євангелію,",
            "headers": []
        },
        "14": {
            "verse": "ви ж моєю спокусою в тілі моїм не погордували, і мене не відкинули, але, немов Ангола Божого, ви прийняли мене, як Христа Ісуса!",
            "headers": []
        },
        "15": {
            "verse": "Тож де ваше тодішнє блаженство? Свідкую бо вам, що якби було можна, то ви вибрали б очі свої та мені віддали б!",
            "headers": []
        },
        "16": {
            "verse": "Чи ж я став для вас ворогом, правду говорячи вам?",
            "headers": []
        },
        "17": {
            "verse": "Недобре пильнують про вас, але вас відлучити хочуть, щоб ви пильнували про них.",
            "headers": []
        },
        "18": {
            "verse": "То добре, пильнувати про добре постійно, а не тільки тоді, як приходжу до вас.",
            "headers": []
        },
        "19": {
            "verse": "Дітки мої, я знову для вас терплю муки породу, поки образ Христа не відіб'ється в вас!",
            "headers": []
        },
        "20": {
            "verse": "Я хотів би тепер бути в вас та змінити свій голос, бо маю я сумнів за вас.",
            "headers": []
        },
        "21": {
            "verse": "Скажіть мені ви, що хочете бути під Законом: чи не слухаєтесь ви Закону?",
            "headers": []
        },
        "22": {
            "verse": "Бо написано: Мав Авраам двох синів, одного від рабині, а другого від вільної.",
            "headers": []
        },
        "23": {
            "verse": "Але той, хто був від рабині, народився за тілом, а хто був від вільної, за обітницею.",
            "headers": []
        },
        "24": {
            "verse": "Розуміти це треба інакше, бо це два заповіти: один від гори Сінай, що в рабство народжує, а він то Аґар.",
            "headers": []
        },
        "25": {
            "verse": "Бо Аґар то гора Сінай в Арабії, а відповідає сучасному Єрусалимові, який у рабстві з своїми дітьми.",
            "headers": []
        },
        "26": {
            "verse": "А вишній Єрусалим вільний, він мати всім нам!",
            "headers": []
        },
        "27": {
            "verse": "Бо написано: Звеселися, неплідна, ти, що не родиш! Гукай та викликуй ти, що в породі не мучилась, бо в полишеної значно більше дітей, ніж у тієї, що має вона чоловіка!",
            "headers": []
        },
        "28": {
            "verse": "А ви, браття, діти обітниці за Ісаком!",
            "headers": []
        },
        "29": {
            "verse": "Але як і тоді, хто родився за тілом, переслідував тих, хто родився за духом, так само й тепер.",
            "headers": []
        },
        "30": {
            "verse": "Та що каже Писання? Прожени рабиню й сина її, бо не буде спадкувати син рабині разом із сином вільної.",
            "headers": []
        },
        "31": {
            "verse": "Тому, браття, не сини ми рабині, але вільної!",
            "headers": []
        }
    },
    "5": {
        "1": {
            "verse": "Христос для волі нас визволив. Тож стійте в ній та не піддавайтеся знову в ярмо рабства!",
            "headers": []
        },
        "2": {
            "verse": "Ось я, Павло, кажу вам, що коли ви обрізуєтесь, то нема вам тоді жадної користи від Христа.",
            "headers": []
        },
        "3": {
            "verse": "І свідкую я знову всякому чоловікові, який обрізується, що повинен він виконати ввесь Закон.",
            "headers": []
        },
        "4": {
            "verse": "Ви, що Законом виправдуєтесь, полишилися без Христа, відпали від благодаті!",
            "headers": []
        },
        "5": {
            "verse": "Бо ми в дусі з віри чекаємо надії праведности.",
            "headers": []
        },
        "6": {
            "verse": "Бо сили не має в Христі Ісусі ані обрізання, ані необрізання, але віра, що чинна любов'ю.",
            "headers": []
        },
        "7": {
            "verse": "Бігли ви добре. Хто заборонив вам коритися правді?",
            "headers": []
        },
        "8": {
            "verse": "Таке переконання не від Того, Хто вас покликав.",
            "headers": []
        },
        "9": {
            "verse": "Трохи розчини квасить усе тісто!",
            "headers": []
        },
        "10": {
            "verse": "Я в Господі маю надію на вас, що нічого іншого думати не будете ви. А хто вас непокоїть, осуджений буде, хоч би він хто був!",
            "headers": []
        },
        "11": {
            "verse": "Чого ж, браття, мене ще переслідують, коли я обрізання ще проповідую? Тоді спокуса хреста в ніщо обертається!",
            "headers": []
        },
        "12": {
            "verse": "О, коли б були навіть відсічені ті, хто підбурює вас!",
            "headers": []
        },
        "13": {
            "verse": "Бо ви, браття, на волю покликані, але щоб ваша воля не стала приводом догоджати тілу, а любов'ю служити один одному!",
            "headers": []
        },
        "14": {
            "verse": "Бо ввесь Закон в однім слові міститься: Люби свого ближнього, як самого себе!",
            "headers": []
        },
        "15": {
            "verse": "Коли ж ви гризете та їсте один одного, то глядіть, щоб не знищили ви один одного!",
            "headers": []
        },
        "16": {
            "verse": "І кажу: ходіть за духом, і не вчините пожадливости тіла,",
            "headers": []
        },
        "17": {
            "verse": "бо тіло бажає противного духові, а дух противного тілу, і супротивні вони один одному, щоб ви чинили не те, чого хочете.",
            "headers": []
        },
        "18": {
            "verse": "Коли ж дух вас провадить, то ви не під Законом.",
            "headers": []
        },
        "19": {
            "verse": "Учинки тіла явні, то є: перелюб, нечистість, розпуста,",
            "headers": []
        },
        "20": {
            "verse": "ідолослуження, чари, ворожнечі, сварка, заздрість, гнів, суперечки, незгоди, єресі,",
            "headers": []
        },
        "21": {
            "verse": "завидки, п'янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!",
            "headers": []
        },
        "22": {
            "verse": "А плід духа: любов, радість, мир, довготерпіння, добрість, милосердя, віра,",
            "headers": []
        },
        "23": {
            "verse": "лагідність, здержливість: Закону нема на таких!",
            "headers": []
        },
        "24": {
            "verse": "А ті, що Христові Ісусові, розп'яли вони тіло з пожадливостями та з похотями.",
            "headers": []
        },
        "25": {
            "verse": "Коли духом живемо, то й духом ходімо!",
            "headers": []
        },
        "26": {
            "verse": "Не будьмо чванливі, не дражнімо один одного, не завидуймо один одному!",
            "headers": []
        }
    },
    "6": {
        "1": {
            "verse": "Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!",
            "headers": []
        },
        "2": {
            "verse": "Носіть тягарі один одного, і так виконаєте закона Христового.",
            "headers": []
        },
        "3": {
            "verse": "Коли бо хто думає, що він щось, бувши ніщо, сам себе той обманює.",
            "headers": []
        },
        "4": {
            "verse": "Нехай кожен досліджує діло своє, і тоді матиме тільки в собі похвалу, а не в іншому!",
            "headers": []
        },
        "5": {
            "verse": "Бо кожен нестиме свій власний тягар!",
            "headers": []
        },
        "6": {
            "verse": "А хто слова навчається, нехай ділиться всяким добром із навчаючим.",
            "headers": []
        },
        "7": {
            "verse": "Не обманюйтеся, Бог осміяний бути не може. Бо що тільки людина посіє, те саме й пожне!",
            "headers": []
        },
        "8": {
            "verse": "Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.",
            "headers": []
        },
        "9": {
            "verse": "А роблячи добре, не знуджуймося, бо часу свого пожнемо, коли не ослабнемо.",
            "headers": []
        },
        "10": {
            "verse": "Тож тому, поки маємо час, усім робімо добро, а найбільш одновірним!",
            "headers": []
        },
        "11": {
            "verse": "Погляньте, якими великими буквами я написав вам своєю рукою!",
            "headers": []
        },
        "12": {
            "verse": "Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.",
            "headers": []
        },
        "13": {
            "verse": "Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.",
            "headers": []
        },
        "14": {
            "verse": "А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп'ятий світ для мене, а я для світу.",
            "headers": []
        },
        "15": {
            "verse": "Бо сили немає ані обрізання, ані необрізання, а створіння нове.",
            "headers": []
        },
        "16": {
            "verse": "А всі ті, хто піде за цим правилом, мир та милість на них, і на Ізраїля Божого!",
            "headers": []
        },
        "17": {
            "verse": "Зрештою, хай ніхто не турбує мене, бо ношу я Ісусові рани на тілі своїм!...",
            "headers": []
        },
        "18": {
            "verse": "Благодать Господа нашого Ісуса Христа нехай буде з духом вашим, браття! Амінь.",
            "headers": []
        }
    }
}